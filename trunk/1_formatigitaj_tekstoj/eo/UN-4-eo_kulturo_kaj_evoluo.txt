ENHAVO
ENKONDUKO 	 7
1. 	LA KONCEPTO DE LA EVOLUO 	 9
1.1. 	La okcidenta modelo aplikita en kunteksto kolonia 	 11
1.2. 	La okcidenta modelo en la post-kolonia epoko 	 12
1.3. 	Survoje al evoluo endogena 	 13
1.4. 	La kultura dimensio 	 14
1.5. 	Kulturo kaj evoluo 	 15
2. 	KULTURO KIEL VEHIKLO POR SxANGxO 	 19
2.1. 	Kulturo kaj sxangxo 	 19
2.2. 	Kio kauxzas sxangxon? 	 23
3. 	KULTURO KAJ TEKNOLOGIO 	 26
3.1. 	Teknologio kaj kulturaj valoroj 	 28
3.2. 	Originoj de moderna teknologio 	 34
3.3. 	La transigo de teknologio 	 36
4. 	LA DEFIO DE LA EVOLUO 	 39
4.1. 	Edukado en evoluo 	 40
4.2. 	Arto kaj kreiveco en evoluo 	 43
4.3. 	Scienco kaj teknologio en evoluo 	 45
4.4. 	Partopreno en evoluo 	 47
5.	KONKLUDO 	 51
NOTOJ 	 56
BIBLIOGRAFIO 	 59

ENKONDUKO
Cxi tiu referajxo celas la ne-specialistan leganton. Gxi klopodas stimuli esploron aux reesploron pri la rolo de kulturo en evoluado. Gxi bazigxas sur la premiso ke en la dauxro de la historio kaj trans cxiuj kulturoj, la kulturo de popolo estis cxiam intime ligita al gxia evoluo, kaj ke tiu ligo lastatempe rompigxis, cxefe en evolulandoj, cxar oni gxenerale adoptis la okcidentan evolu¬modelon kaj cxar la okcidenta teknologio inter¬naciigxis.
La referajxo ankaux klopodas montri, ke oni povas sukcese utiligi la kulturajn tradiciojn kaj kutimojn de popolo en evoluagado. Cxi-rilate ni ofte referencas al Japanio, ne nur pro gxiaj lastatempaj elstaraj atingoj sur tiu kampo, sed ankaux cxar gxi estas la plej rimarkinda ekzemplo de la rolo kiun ludis kulturaj tradicoj en sukcesa evoluado.
Malgraux sugestoj faritaj en la cxapitro “La defio de la evoluo”, kiu temas pri la aktivecoj kiujn povus plej utile konsideri evolulandoj, cxiu lando devas mem decidi, el la propra kultura vidpunkto, kiel plej bone utiligi siajn kulturajn kvali-tojn en sia evoluagado.
En cxi tia intence konciza studo pri temo tiel largxa kiel cxi tiu, oni ne povas eviti ian gxeneraligan kaj simpligan nivelon en lokoj kie pli profunda ekzamenado de la demandoj ne estas praktika. Cxi tio aplikigxas antaux cxio al la cxapitro pri “La koncepto de la evoluo”.
La ideoj esprimitaj en cxi tiu dokumento, la elekto de la prezentitaj faktoj kaj la vidpunktoj rilatantaj al tiuj faktoj estas la respondeco de la auxtoro kaj ne nepre respegulas la starpunktojn de Unesko.

1.
LA KONCEPTO DE LA EVOLUO
Neniu lando, kia ajn gxia historio, gxiaj kulturaj tradicioj kaj antauxpremisoj, povas nuntempe rifuzi aux ignori la regantan dominantan koncepton pri evoluado1 bazitan sur la okcident-devena ideo pri homa progreso, kies gxenerala celo estas plialtigi la vivnivelon de gxia tuta popolo. La decidige grava demando frontanta cxiujn landojn, tamen, estas kiel plej bone realigi tion. La okcidenta evolu-modelo,2 kiu cxefe koncernas ekonomion, originis kaj aplikigxis en Euxropo an-taux sia eksportigxo. Kvankam la Okci¬dento mem pli kaj pli pridemandas gxiajn valoron kaj efikecon pro la sociaj kaj eko¬nomiaj misformigxoj kiujn gxi kauxzas, antaux cxio dum la pasintaj du jardekoj, oni devas memori ke la modelo estas plene indigxena en la Okcidento – produkto de okcidentaj civilizacio kaj kulturo.
Tion oni ne povas pretendi por la granda plimulto de la landoj al kiuj oni ek-sportis la modelon, kie gxi ofte malsukcesis kaj kie gxia deviga enkonduko alpor-tis disrompojn kaj ne misformigxojn – disrompon de tradicioj, de soci-kulturaj kaj soci-ekonomiaj sistemoj ktp. La okcidentaj industrilandoj tamen posedas internajn rimedojn por korekti tiajn misformigxojn. La evolulandoj3 ne, cxar cxi tiun impor-titan modelon oni ne greftis sur lokajn tradiciojn, sed anstatauxe rompis tiujn samajn tradiciojn, kaj tiu ago mem efike malebligis gxian enradikigxon en la loka kulturo. Se estus povinta okazi tia enradikigxo, la importita modelo ricevintus auxtonoman vivon, ne necesigante eksteran subten-sistemon, kaj tiel estus per-mesinta la evoluon de internaj averto-mekanismoj kaj sin-gxustigojn je la mo-mento de ekmisfunkcio.
La demando pri evoluo prezentigxis kiel gxenerala kaj mult-dimensia problemo nur dum la post-sendependigxa periodo de multaj landoj en la 60‑aj jaroj, kies “evoluo” gxis tiu tempo estis okazinta ne por la bono de la enlogxantaroj sed por la interesoj de la cxeﬂandoj posedantaj koloniajn imperiojn.
La nove sendependaj landoj aplikis la evolumodelon made-in-the-West, modelo kiu asimilis evoluon al ekonomia kresko, kaj kies kasxitaj valoroj kun radikoj en la okcidenta kulturo malhelpis sukcesan trans¬plantadon en la tre malsamajn soci-kulturajn strukturojn de evolulandoj.
La ekonomia sukceso de okcidentaj landoj, kune kun la politikaj, kulturaj kaj militarismaj avantagxoj akompanantaj tiun sukceson, tiel forte impresis la ne-okcidentan mondon ke ne nur multaj landoj adoptis la okcidentan evolumodelon, sed ili ankaux konsideris gxin la sola valida, pro kiu necesis alpreni okcidentajn formojn de ekonomia kaj socia organizado, same kiel la vivmanieron konsideratan ne-apartigebla de tiuj formoj.
La okcidenta evolumodelo rapide disvastigxis dum la 19‑a kaj 20‑a jarcentoj; gxi sukcesis grave inﬂui la plej grandan parton de la mondo, cxefe per koloniado kaj komercado. Sekvis gxin okcidentaj teknologio, ideoj kaj valoroj kiuj tiel forte inﬂuis, ke la Okcidento ekkredis je la gxenerala supereco de sia propra kulturo. En tio gxi ne estis sola. Tio kio same gravis, tamen, pro la posta efiko, estis la kon-vinkigxo de kaj okcidentaj kaj ne-okcidentaj landoj, ke la okcidenta evolumodelo estas universala – mekanismo ne nur neuxtrala sed ankaux plej efika por certigi evoluon.
Tio tamen neniel estas vera; ecx la koncepto pri evoluo mem ne estas kulture neuxtrala. Gxi fontas el la okcidenta ideo pri progreso kiu, kune kun la ideo de individua sen¬dependeco, kies unuaj signoj trovigxis en la disfalo de la euxropa feuxda socio, ricevis impeton fare de la Renesancaj ideoj kaj disvolvigxis, ekde la 18‑a jarcento, en individu¬ismon kaj konkurencemon kiujn oni aplikis al la akumu-lado de ricxajxoj.
La Protestantismo ludis gravan rolon en cxi tiu evolukoncepto. Cxar gxi al¬portis spiritan liberigxon dum kiu la homo devis alpreni sian propran respond¬econ rilate al Dio, gxi donis teologian bazon por la individuismo, kiu, poste, ricevis filozofian subtenon de la liberalaj ideoj de la Klerisma Epoko. Krome, la Kalvinismo, en sia apartigxo de la tradicia kristana malfido al ricxeco, inspirita de la diroj de Kristo ke estas pli facile por kamelo iri tra trueton de kudrilo ol por ricxulo eniri la regnon de Dio, donis religian subtenon al la akumulado de ricxajxoj, cxar gxi pretendis ke sukceso en tia agado estis signo de Dia beno.
Kalvinismo malaprobis la pompon kaj troigon de konsumado, sam¬tempe emfa¬zante la gravecon de sxparemo kaj laboremo. Ricxajxoj plus sxparemo kondukis al pligrandigxantaj sxparajxoj. Kun la etiko de forta laboro, tiu formulo kreis dauxre pli¬igxantajn profitojn kaj sxparajxojn, kiuj siavice kreis supergajnon por investado. Tiel fondigxis la klasikaj elementoj de la kapitalismo. Kune kun la triumfo de la individuismo, tiu formulo farigxis la fundamento por ekonomia sistemo kaj evolumodelo bazitaj sur libera entreprenismo, libera konkurenco, ekonomia efikeco kaj plejgrandigo de profito.
La okcidenta evolumodelo tiel estis endogena, naskigxinta el la sxangxigxinta kvalito de sociaj rilatoj kies foraj originoj trovigxis en la disfalo de la feuxdismo, inspirita de la valoroj de la Renesanco kaj la Klerismo, kaj stimulita de la dina-mismo rezultanta el Katolika/Protestanta malakordo, kiu kreis pro¬fundajn sxangxojn en euxropaj kulturaj valoroj.
Cxi tiu evolumodelo, kiu disvastigxis al cxiuj partoj de la ne-okcidenta mondo dum la 19‑a kaj 20‑a jarcentoj, trovis sin en konﬂikto kun socioj kies tradicioj kaj kulturaj valoroj estis tute malsamaj ol la okcidentaj, kvankam ili havis multajn komunajn ecojn kun feuxda Euxropo. La bezonoj de tiuj socioj estis stabilaj, kaj la rezultanta produktado estis malgranda, cxar ne necesis krei kromgajnojn por in-vestado. La produktoj estis konsumataj aux cxefe uzataj por ne-produktivaj aktive-coj kiaj religia celebrado, ge¬edzigxoj kaj aliaj ceremonioj. En tiuj socioj ekzistis reguloj kiuj determinis la statuson de internaj membroj kaj grupoj kaj iliajn rila-tojn kun aliaj. Tiuj rilatoj preskaux tute ne evoluis; ekzistis malgranda aux nenia ebleco por persona pliricxigxo kaj tial neniu motivo por individua konkurenco. Pro la fakto ke la rolo de la individuo en la grupo, cxu familia cxu triba, estis la cxefa kriterio de lia valoro kiel homo, individuaj interesoj devis submetigxi al tiuj de la grupo. Estis tial normale ke decidojn oni atingis laux gxenerala konsento kaj ne, kiel en Okcidento, surbaze de konﬂikto kaj konkurenco. 
1.1. La okcidenta modelo aplikita en kunteksto kolonia 
La kapitalisma sistemo, bazite sur dauxre pligrandigxanta produkto¬kvanto de va-roj, sercxante novajn merkatojn por cxi-lastaj, ekspluatante malpli kostajn fontojn de krud¬materialoj kaj laborfortoj por maksimumigi profitojn, evoluigis la kolonian sistemon por atingi tiujn celojn. Merkantilismo, kiu regis en la 17‑a kaj 18‑a jar-centoj, estis bazita sur la teorio ke kolonioj ekzistas por la bono de la “patrolando” kaj neniel utilis se ili ne estis profito-donaj.
El tio rezultis ekspluatado de la koloniaj ekonomioj ne por ilia propra bono sed por la bono de la “patrolandoj”. Pri tiu temo plej malkasxe sin esprimis John Stuart Mill, la angla politika ekonomikisto, kies verkoj grandaparte inﬂuis la eko-nomikan pensadon de la 19‑a jarcento: “Cxi tiujn [niajn fore situantajn poseda-jxojn] oni povas apenaux konsideri veraj landoj… pli ekzakte oni konsideru ilin agrikulturaj aux manufakturaj bienoj apartenantaj al pli vasta komunumo. Niaj kolonioj okcidentindiaj, ekzemple, ne povas esti konsiderataj kiel landoj kun pro-pra produktiva kapitalo [sed prefere kiel] la loko kie Anglio trovas oportune pro-dukti sukeron, kafon kaj kelkajn aliajn tropikajn varojn.”4
La ekonomioj de la kolonioj estis organizitaj por malaltekosta produktado de krudmaterialoj kiujn oni eksportis al la “patrolandoj” por plua prilaboro, post kio la pretajn produktojn oni re-eksportis al la kolonioj. Cxi tiu sistemo malrapide misformis la koloniajn ekonomiojn; gxia rezulto estis ekonomie malsana stato en kiu la produktajxoj de la kolonioj ne estis tie konsumataj, kaj la tieaj konsumajxoj ne estis tie produktataj. Krome, la plantkultura sistemo karakterizanta tiuspecajn interrilatojn ofte rezultis en ekonomioj kun ununura kreskajxospeco, kies malbona efiko estas ankoraux hodiaux sentebla en multaj ekskolonioj.
La fundamenta ekonomia evoluprocezo de iu lando dependas de gxiaj produkto¬plusajxoj kaj de la reinvesto de kiel eble plej multe el tiu plusajxo. Dum la kolo-nia epoko, preskaux cxia produktoplusajxo de kolonioj estis forsendata, lasante malmulton aux nenion por reinvesto.
La industria politiko de la evoluintaj landoj, precipe dum la periodo de ilia dominado al la kolonioj, detruis la pli dinamismajn aktivecojn de metiistoj en la evolulandoj, kiuj aktivecoj, je paralela evolustadio de la evoluintaj landoj, formis la fundamenton sur kiun ili mem estis konstruintaj sian propran ekonomian evoluon.
La kolonia sistemo ne favoris, kaj senescepte malpermesis, cxiun formon de loka fabrikado kiu povus konkurenci kun tiuj de la cxeﬂandoj, ekzemple lokan rafinadon de sukero aux la fabrikadon de tekstiloj el kotono. Sekve mankis ebleco por la evoluo en la kolonioj de novaj lokaj teknologioj aux por plibonigo de tiuj kiuj ekzistis antaux la koloniado. La semoj de la evolulanda teknologia dependeco de la Okcidento dissemigxis en la kolonia epoko.
1.2. La okcidenta modelo en la post-kolonia epoko
La evolu-strategioj adoptitaj de la nove sendependaj landoj estis planitaj por rek-rei, en tiuj landoj, la forte urbocentrigitajn kaj industriigitajn sociojn de la Okci-dento. Tamen, la politikaj, ekonomiaj kaj sociaj strukturoj, kiuj estis ebligintaj la sukceson de ilia evolumodelo, ne ekzistis en la evolu¬landoj. La konvinkigxo ke la okcidenta modelo estis universale valida bazigxis sur la supozo ke, cxar temis pri modelo esence ekonomia, nur konsideroj ekonomiaj estis atentendaj; kaj same gxi bazigxis sur profunda nekompreno pri la graveco de soci-kulturaj inﬂuoj kiuj de-terminis la karakteron kaj naturon de tiu modelo.
La specifajn kaj malsamajn soci-kulturajn karakterizajxojn de la evolulandaj so-cioj oni ignoris, kaj evolu¬politikon oni aplikis kvazaux la koncernaj socioj estus evoluintaj kaj ne evoluantaj. La okcidenta industri-modelo, produkto de altgrade urbanizitaj socioj, kiam aplikita en evoluandoj kie la logxantaro vivis per terkul-turado, damagxis la lokan ekonomion favore al urboj kontraux kamparaj regionoj, kio kuragxigis amasan enurban migradon. Gxis relative lastatempe, la industriaj socioj kapablis ensorbi en siajn urbocentrigitajn industriojn tiun elmigradon el la kamparo. La evolulandoj neniam kapablis tion. 
Cxi tiu modelo, dum la periodo kiam oni aplikis gxin en la Tria Mondo en gxia plej pura formo (en la 60‑aj jaroj) bazigxis sur kapital-intensiva teknologio kaj respegulis kondicxojn okcidentajn en kiuj trovigxis abundo de kapitalo kaj manko de laborforto en tiuj prosperaj jaroj, dum labor-intensiva teknologio estintus pli tauxga por la evolu¬landoj pro ilia manko de kapitalo kaj abundo de laborfortoj. Krome, kapital-intensiva teknologio laux la okcidenta modelo bezonis altan eduk-nivelon ﬂanke de la laboristaro, plus specifajn teknologiajn kapablojn kiuj fakte mankis en la plej multaj evolulandoj kie regis multe da analfabeteco, kaj la edukosistemoj estis tauxgaj por edukado literatura pli ol teknologia.
La organizoformoj de industrio kaj komerco bezonataj de la cxefa ekonomia kul-turo de la Okcidento, kiuj estis nesepareblaj de la ekonomia modelo eksportita al evolu¬landoj, necesigis specialan administran sperton kaj kapablon kiuj mankis en la evolu¬anta mondo. La divido de laboro en evolulandoj estis tradicie organizita laux la pro¬dukto, dum en industrilandoj gxi organizigxis laux la procezo, ofte dividita en plurajn laborstadiojn. Cxi tiu labordivido, aldone al la fakto, ke gxi estis fremda al la tradicioj de evolu¬socioj, bezonis altgradajn administradon kaj nivelon de planado, kunordigadon kaj superrigardadon, kiuj estis malfacile atinge-blaj en la evolulandoj.
La speco de scienco kaj teknologio kiu alvenis kun la industriigo dis¬rompis tra-diciajn sociojn gxis tia grado, ke ne eblis gxin integrigi en la sis¬temojn kaj kul-turajn valorojn de tiuj socioj. Plej gravaj faktoroj en la konﬂikto inter scienco kaj la valorsistemoj de tradiciaj socioj estas la kritikemo kaj la koncepto de sistemeca kresko. Scio bazita sur kredojn kaj sur limigitan empirian konstaton, kiu ne an-tauxe submetigxis al sistema analizado, trovis sin frontanta sciencan sistemon, bazitan sur rezonado kaj eksperi¬mentado, kies kritikema esplormetodo donis al gxi la kapablon glate evoluadi. Cxi tiu dinamisma aspekto de okcidenta scienco donis al gxi avantagxon super la tradiciaj formoj de scio, kiuj lauxnature evoluas tre malrapide.
Tiuspeca konﬂikto estis okazinta ankaux en evoluintaj landoj en la fruaj etapoj de ilia industriigo. La transformigxo de la tradiciaj scioformoj al formoj modernaj kaj sciencaj, enkondukitaj pro la industriigo, okazis, tamen, dum longa tempo, tiel permesante malrapidan transformon kun malpli da disrompo al tradicioj ol en evolulandoj kiuj klopodis kunpremi tiun transiron en kelkajn jardekojn. Plue, en la industrilandoj, teknologiaj novigoj estis enkondukitaj pasxon post pasxo, kun cxiu novigo bazita sur la akumulitaj scio kaj sperto, kio faciligis ilian kulturan kaj so-cian asimiligxon. La evolusocioj tamen trovis sin en situacio kie ili devis asimili teknologion, kiu estis la finprodukto de longa procedo de teknologia novigo kaj evoluigo en kiuj ili ne estis partoprenintaj kaj kiujn ili tial trovis malfacile enkon-strueblaj en siajn soci-kulturajn strukturojn.
1.3. Survoje al evoluo endogena 
Plano por evoluo laux koncepto endogena devigus konsideron por la kun¬teksto soci-kultura en la evoluejo, same kiel ankaux la specifaj kondicxoj rilataj al iu specifa kulturo, en la antropologia senco: konceptoj, manieroj kaj stiloj de la vivo, naciaj valorsistemoj, sistemoj de socia organizo, ktp. Cxi tiu politiko celas kon-tentigi la verajn bezonojn de la koncerna popolo. Gxi bazigxas plejparte sur ilia propra krea kapablo, iliaj propraj valoroj kaj eblecoj, iliaj propraj kulturaj esprim-formoj kaj direktigxas al la plenumo de iliaj propraj aspiroj. La endogena bazo donas al la popoloj celitaj aktivan rolon en la propra teknologia evoluigo, kaj gxi certigas ke la evoluo estos plene asimilita en iliajn proprajn soci-kulturajn struk-turojn.
Por la sukceso de cxi tiu politiko necesas maksimuma partopreno fare de la kon-cerna popolo. Tiu alpasxo devus konsideri ankaux la politikajn, sociajn kaj eko-nomiajn sekvojn de la sxangxoj versxajne kauxzotaj de la celita evoluo. La procedo antauxsupozas, ke ne ekzistas ideala solvo al la evolu¬problemo kaj ke ne ekzistas norma modelo por tio. La politikoj kaj strategioj adoptotaj tial estus pro neceso malsamaj en malsamaj landoj kaj malsamaj situacioj.
Cxiuj kulturoj enhavas statikajn kaj dinamismajn elementojn, ambaux necesajn por stabileco kaj evoluo. La endogena evoluprogramo konsideras ambaux elemen-tojn, ricevante sian auxtentecon de unu kaj uzante la alian kiel indikon de sxangxo, samtempe certigante ke tia okazigita sxangxo ne estu tro abrupta aux trauxma, kio povus rezulti en malakcepto fare de la socio.
Cxiu evoluo implicas sxangxon, kaj evoluo kiu celas modernigi socion ne eblas sen profundaj sxangxoj en gxiaj soci-kulturaj strukturoj. Por ke tiaj sxangxoj suk-cesu, tamen, ili devas naskigxi interne de la socio, ecx se ilin patras fortoj ekster la socio mem. Esenca estas tio, ke sxangxoj en la socia strukturo estu parto de natura interna procezo aux almenaux, ke tiel aspektu el la vidpunkto de la koncerna socio.
La problemoj renkontitaj de Triamondaj landoj en siaj evoluklopodoj en la pas-intaj tri jardekoj malrapide kondukis al re-ekzameno de la tuta koncepto pri evoluado, kaj al plivastigxanta rekono de la komplekseco de la koncernaj fortoj, al kiuj oni gxis nun asignis rolon pure ekonomian. Rezulte de tia re-ekzamenado oni komencas akcepti la gravecon de la kultura dimensio en evoluado, almenaux sur nivelo internacia, cxefe fare de tiuj agentejoj, kaj duﬂankaj kaj multﬂankaj, kiuj aktive okupigxas pri evolu¬projektoj, politikoj kaj strategioj.
1.4. La kultura dimensio
La vorto kulturo, kiu derivigxas de cultus, la latina vorto por adorado, origine signifis respektega omagxo. Poste oni uzis gxin por priskribi la kultivadon de la tero, kiun sencon siavice oni pli poste uzis por inkluzivi la kultivadon kaj fajni-gadon de la menso kaj la konduto. Fine, komence de la 19‑a jarcento, kulturo farigxis termino uzata por priskribi la intelektajn kaj estetikajn aspektojn de civili-zacio. La heredajxo de cxi tiu tre malvasta interpreto de kulturo, transmetita el la 19‑a jarcento, kauxzis miskomprenojn pri la koncepto de la kultura dimensio de evoluo kaj kreis obstaklojn kontraux la klopodoj de Unesko persvadi la evolulan-dajn registarojn apliki la koncepton al sia evoluplanado. Alia fonto de miskom-preno estas la titolo de la Jardeko mem – “Monda Jardeko por Kultura Evoluo” – kaj gxia cxefa celo: “Agnoski la kulturan dimension de evoluo”, el kio rezultis iom da konfuzo inter la esprimo kultura dimensio de evoluo (kun ties ligitaj ideoj) kaj tiu de la kultura evoluo mem.
Unesko difinas kulturon kiel inkluzivantan “la tutan komplekson de distingigaj, spiritaj, materiaj, intelektaj kaj emociaj facetoj kiuj karakterizas socion aux socian grupon. Gxi inkludas ne nur arton kaj beletron, sed ankaux vivstilojn, la funda-mentajn homajn rajtojn, valorsistemojn, tradiciojn kaj kredojn”.5 Gxuste la am-plekso de tiu difino liveras al ni la kadron por koncepto de la kultura dimensio de evoluo.
Pensi tamen nur pri la kultura dimensio asignas al kulturo rolon duagradan. La kultura dimensio ne estas dimensio kiel kiu ajn alia, unu el serio da faktoroj, kiuj kune formas evolu-elementojn. Male, gxi estas la fundamenta faktoro en evoluado kiu disponigas al ni la bazan mezurilon por cxiuj aliaj faktoroj. Tio do signifas, ke ne povas ekzisti vere sukcesa aux dauxra evoluo kiu ne rekonas aux utiligas, la vivigan forton de kulturo kaj kiu ignoras la vivostilojn, valorsistemojn, tradiciojn, kredojn, scion kaj kapablojn de la komunumo. Evolu-planantoj devas posedi kom-pletan scion de la koncerna socio kaj kulturo, ne nur por povi certigi ke ilia eko-nomia politiko respondas al la bezonoj kaj deziroj de la koncernaj komunumoj, sed ankaux por povi kunjungi, por la sukcesa instalado de tiu sama politiko, tiun nedi-fineblan sed dinamisman forton kiu konsistigas la identecon de popolo kaj kiu estas la strategia elemento en cxiu kulturo.
Evolu-strategio, kiu entenas la kulturan dimension, konsistas el integra programo de evoluigo kiu enkorpigas ne nur konkretan evolu-agadon en sxlosilaj kampoj kiaj edukado, komunikado, scienco kaj teknologio, agrikulturo, logxado, sano ktp, sed ankaux klopodas utiligi la krean energion de la popoloj en la sercxado por lokaj solvoj al la problemoj en tiuj kampoj. La japana sperto montras, ke lando povas eklektike elekti siajn evolumodelojn kaj teknikojn, kondicxe ke ili estas kulture asimileblaj.
En la speco de evoluo kiu ignoras la kulturan dimension kaj kiu dependas de la aplikado de eksteraj modeloj, la kreaj kapabloj de la loka kulturo malkreskas kaj la rezistokapablo de la socio kontraux nedezirata entrudigxo de fremdaj kulturaj inﬂuoj malpliigxas; kaj cxio cxi kreas kulturajn malnormalecojn, ekzemple la por-tadon de importitaj vestoj intencitaj por tute malsama klimato (en la sudo – neniam en la nordo) la anstatauxigon de lokaj bazaj nutrajxoj per aliaj kiuj necesi-gas importadon (de ekzemple pano el tritika faruno) la anstatauxigon de patrina lakto per importita sekigita lakto por bebonutrado (kun rezultoj ofte katastrofaj) kaj la konstruadon de fermitaj nub¬skrapuloj en tropikaj landoj, bazitaj sur modeloj intencitaj por malvarmaj klimatoj, kies ekzistocelo estas konservi kiel eble plej multe da varmo.
Kulturon oni ankaux difinis kiel “cxio-inkluzivan interpreton de la naturo, kom-pletan sistemon de kompreno kaj adapto de la mondo. Kulturo entenas cxiujn produkto¬kapablojn de la popolo, teknologiajn, ekonomiajn, artismajn kaj mastru-majn. Gxi implicas sisteman interrilaton inter cxiuj aspektoj de la homa vivo.”6
Tia difino, kiu koincidas kun la koncepto de Unesko pri kulturo, sxajnus indiki ke, anstataux rigardi kulturon kiel dimension de evoluo, oni prefere rigardu evoluon kiel dimension aux fenomenon de kulturo. Oni povus aldoni, ke, cxar la kulturo de popolo reprezentas la tuton de cxi ties vivokadro, gxi ankaux inkluzivas cxiujn eblajn respondojn kiujn povus produkti popolo reage al la bezonoj de sia propra vivo kaj cxirkauxajxo. 
1.5. Kulturo kaj evoluo
Evoluo povas prosperi nur se gxi havas radikojn en la kulturo kaj tradicio de la koncerna lando, cxar temas pri cxio-inkluziva procedo “ligita al la propraj valoroj de cxiu socio kaj necesiganta aktivan partoprenon de la individuoj kaj de la grupoj kiuj estas kaj la auxtoroj kaj la profitantoj de gxi.”7
Tra la tuta historio kultura evoluo kaj ekonomia evoluo konservis inter si dialek-tikan rilaton. La historio montras, ke periodoj de kultura ﬂorado, aux de kreiva energio, preskaux cxiam akompanis aux antauxis, spektaklan evoluon8 de la socio. Kiam ni re¬rigardas al la Renesanco, ni konstatas epokon dum kiu ﬂoris literaturo kaj arto. Sed la kreiva energio liberigita dum la Renesanco stimulis intelektan scivolemon kaj sercxadon por scio, kiuj kondukis al evoluoj en scienco kaj teknologio kaj kiuj preparis la vojon al la Industria Revolucio.
Sub la Dinastio Song (960-1299 p.K) Cxinio estis la plej evoluinta lando en la mondo. Gxi estis la plej dense logxata, la plej urbeca kaj teknologie la plej pro-gresinta; gxi estis atinginta evolunivelon egalitan de neniu euxropa lando gxis la 18‑a jarcento. Tiu epoko koincidis kun la ﬂorado de arto kaj literaturo, cxi lasta stimulita de la presado, en jaro 953 de nia erao, de la 130 volumoj de la verkoj de Konfuceo. 
La scienca historiisto, Charles Singer, en sia ok-voluma History of Technology [Historio de teknologio] skribis, ke laux lerteco kaj inventemo en la periodo inter 500 kaj 1500 de nia erao “La Proksima Oriento estis supera al la Okcidento… En preskaux cxiuj teknologiaj brancxoj la plej bonaj produktajxoj haveblaj por la Okcidento estis tiuj de la Proksima Oriento… Teknologie, la Okcidento havis malmulton oferteblan al la Proksima Oriento. La teknologia progreso estis en la alia direkto. Inter la 7‑a kaj 13‑a jarcentoj Euxropo eksportis krud-materialojn al la arabaj landoj intersxangxe kontraux konsumeblaj kaj industriaj varoj… Egipta kaj siria vitraj kaj metalaj laborajxoj, same kiel multaj pro¬duktoj el Mezopotamio kaj Mauxra Hispanio estis alte taksataj kiel evidente superaj al la produktajxoj de ok-cidenta Euxropo… Orientaj metiistoj elmigris al la Okcidento. Ili instruis siajn metodojn al euxropaj lernantoj kaj tiel aldonis la teknikajn tradiciojn de la propra lando al tiuj jam praktikataj en Latinidaj Kristan¬landoj.”9
Estas interese noti, ke la unua konstatebla formala interkonsento por transmeto de teknologio (kiu nuntempe laux cxies kompreno priskribas transmeton de Nordo al Sudo) efektive estis farita en direkto Suda-Norda aux Orienta-Okcidenta. En junio 1277 p.K. subskribis traktaton Behemond VII, Princo de Antiohxio kaj Jacopo Contarini, la Dogxo de Venecio. Per tiu traktato Venecio akiris la sekretojn de siria vitro-blova teknologio, cxar gxi importis rekte el Sirio kaj krudmaterialojn kaj metiistojn.10 Sekve, Venecio severe gardis la teknologion, tiumaniere akaparante euxropan vitro-fabrikadon dum kvar jarcentoj, gxis Francio, dum la 17‑a jarcento, sukcesis kontrabandi la teknologion el Venecio por gxin uzi en la starigo de la vitrofabriko St. Gobain, kiu poste kreskis por farigxi unu el la industri-gigantoj en Francio.
Ankaux la epokon de araba dominado en industrio kaj teknologio, kiu antauxis la periodon de euxropa dominado, akompanis spektakla efervesko de kulturo kaj elversxo de kreiva energio. Lerninte paperfaradon de cxinaj militkaptitoj, la araboj starigis paperfabrikojn en Bagdado je la fino de la 8‑a jarcento p.K., 500 jarojn antaux ol Euxropo kapablis fari paperon, kaj sur Tigriso trovigxis ﬂosantaj paper-fabrikoj jam komence de la 10‑a jarcento.
La araba akiro de la paperfara teknologio ekbruligis kulturan revolucion kiu kon¬dukis al la disvastigxo de lernado kaj scio. Papero malmultekostigxis, kaj jam ekde la 9‑a jarcento centmiloj da manuskriptoj disvastigxis tra la islama mondo. Fine de tiu jarcento trovigxis pli ol cent lokoj en Bagdado kie oni fabrikis librojn, kaj je la tempo de la Mongola venko en 1258, Bagdado lauxdire posedis mini-mume 36 publikajn bibliotekojn. Inter la 9‑a kaj 13‑a jarcentoj, oni povus tute gxuste nomi la araban la lingvo de la civilizacio, same kiel estis la latina antaux gxi, kaj kiel gxi farigxis denove poste gxis la evoluo de naciaj lingvoj en Euxropo.
Cxi tiu simbiozo inter kulturo kaj evoluo montrigxas ankaux en la afrika imperio de Malio en la 14‑a jarcento. Abraham Cresques, kartografo el Majorko, montras en sia atlaso pri Afriko kompilita en 1375 la Imperiestron de Malio, kiu majeste tro-nas kun globo kaj sceptro dum la komercistoj de la tuta Afriko vojagxas al la bazaroj de lia lando. Je tiu tempo la mar¬navigaciantaj landoj de suda Euxropo rekonis Malion kiel unu el la grandaj imperioj de la moderna mondo. Dum la 14‑a jarcento oro el Malio donis impeton al duono de la civilizita mondo kaj havigis la metalon por la unuaj oraj valutoj de Euxropo depost la Romia epoko.11 Timbuk-tuo, la cxefurbo de Malio, estis priskribita, unu kaj duonan jarcentojn pli poste, fare de Leo Africanus, kiel civito de literaturo kaj klereco. Li notis la grandan merkaton por manu¬skriptaj libroj kaj raportis, ke ekzistas pli da profito el librov-endado ol el iu ajn alia varo. La maliaj urboj Timbuktuo kaj Djenne farigxis lokoj de alta edukado kaj studado, kaj la reputacio de iliaj lernejoj pri teologio kaj juro estis bone konata gxis la plej foraj partoj de islama Azio.
Se ni rigardas la pre-Kolumban Amerikon, la civilizacio de la Majaoj, kiu estis reginta en Meza Ameriko dum preskaux mil jaroj, havis plurajn elstarajn atingojn je sia honoro. La Majaoj estis evoluigintaj eksterordinaran mono¬litan skulptarton aldone al skribsistemo. Plurajn jarcentojn antaux la Kristana erao, la Majaoj estis inventintaj sistemon de pozicia numerado en aritmetiko, inkluzive de la koncepto kaj uzo de la matematika kvanto nulo12 (ankaux sen¬depende inventita en antikva Hindio kaj Mezo¬potamio) kiuj, kune, estis priskribitaj kiel unu el la plej brilaj inventajxoj de la homa menso. Oni ankaux atentigis, ke la majaa civilizacio estis kredeble la unua kiu kreis modelon de urba konstruo, adaptitan al la ekologiaj cirkonstancoj de la tropika gxangalo.13 La majaa arkitekturo atingis sian plej altan kaj plej puran esprimformon ne en la pli moderklimataj altajxoj sed en la gxangalaj malaltajxoj.
Se paroli pri la Aztekoj, ilia imperio estis atinginta sian zeniton frue en la 16‑a jarcento, kio tamen ne gardis gxin kontraux viktimigxo fare de la superaj hispanaj inva¬dantoj kaj de la variolo kiun la hispanoj, imunaj, kunportis, sed kiu alportis katastrofon por la meksika popolo.14 La azteka civilizacio mirigis la hispanojn kaj Cortes deklaris, ke Tenohxtitlan, la azteka cxefurbo, estas “la plej bela urbo en la mondo”, komparante gxin kun Venecio, kvankam gxi estis pli granda ol iu ajn urbo en la tiutempa Euxropo. Kiam la germana pentristo Albrecht Dürer, en Bruselo en 1520 vidis meksikan artajxon senditan de Cortes al Karolo 5‑a, li skribis en sia taglibro: “Mi ne memoras ke mi iam en la vivo vidis ion ajn tiom al mi plezurigan. Estis vere elstare mirigaj pentrajxoj, kaj mi surprizigxis pri la sub-tila genio de homoj en foraj landoj. Mi ne povas trovi vortojn por priskribi kion mi vidis.”15
Aliaj kulturoj perceptas la mondon laux malsamaj vidpunktoj, kaj cxi tiuj mal-samaj perceptoj, preskaux cxiam bazitaj sur objektivaj donitajxoj kaj situacioj kiaj, ekzemple, naturaj fenomenoj aux la natura cxirkauxajxo, kondukas al malsama interpretado en malsamaj kulturaj kuntekstoj. Diversaj teknikoj, evoluigitaj kaj aplikitaj de antikvaj popoloj por solvi problemojn kun similaj rezultoj, kiaj ekzemple navigado, agrikulturo, medicino, sxirmejoj ktp montris ne nur, ke simi-laj problemoj povas esti solvitaj mal¬sammaniere, sed ankaux ke la speco de solvo atingita estas ofte inspirita de la natura aux kultura medio.
La naskigxo kaj evoluo, je la auxroro de la homa historio, de cxiuj fruaj civili-zacioj de la mondo, riverborde de, ekzemple, la grandaj Induso, Euxfrato, Jangzi, Tigriso, Nilo ktp, ne estas hazarda koincido sed respegulas la inter¬dependecon de kulturo, medio kaj evoluo, kio ankaux klarigas kial norda Euxropo ne estis unu el tiuj fruaj grandaj civilizacioj. La specialaj karakter¬izajxoj de fruaj regionaj kulturoj tial estis determinitaj laux la maniero en kiu ili adaptigxis kaj anticipis la funkcion de siaj lokaj ekosistemoj.
Basil Davidson, angla historiisto kiu dedicxis sian vivon al la studo de la afrika historio, admirinde priskribas la cxenon de kauxzo kaj efiko: “Fruaj civilizacioj cxiuj havis siajn originojn en grandaj rivervaloj kiuj ekestigis la karakterizajxojn de natura irigacio kaj grundo-renovigo. Cxiujare, cxi tiuj riveroj ofertis novan ricxan grundon por kultivado. Ili ebligis al la nomada homo, kiu tiutempe malkov-ris la eblecon kreskigi mangxajxon anstataux nur kolekti aux cxasi gxin, forlasi sian vivon nomadan. Kiam li restis surloke dum pluraj jaroj, li frontis la teknikan problemon de regula kultivado. Solvante tiujn problemojn, li ankaux solvis la problemon kreskigi kromkvantojn da mangxajxo. Kun tiuj kromaj kvantoj fon-digxis la bazo por komerco, kiu siavice farigxis la bazo por dauxra restado surloka. Restado signifis specialistigxon, dividon de laboro kaj elkreskon de urboj, kio siavice signifis civilizacion kaj la evoluon de centra regado.”16
La kulturan inﬂuon sur la evoluo kaj la medio oni vidas, ekzemple, en la ekolo-gia simileco kaj la kulturaj diferencoj inter suda katolika Hispanio kaj norda islama Maroko, kie disvolvigxis teknikoj kaj sistemoj de agrikulturo kaj bestobredado mal¬samaj.17
2.
KULTURO KIEL VEHIKLO POR SXANGXO
2.1. Kulturo kaj sxangxo
Cxiu socio klopodas ordigi sian ekziston laux sia mondrigardo; gxiaj opinioj pri la Kreigxo, pri la celo de la vivo kaj pri la postmorta vivo farigxas la unua kaj cxefa inspiro. Kiel okazis, ke en la dauxro de la historio kelkaj civilizacioj evoluis pli rapide ol aliaj? Unu kialo eble estas la mondkoncepto de kelkaj popoloj kiuj sentis, ke la apogeo de la atingoj de ilia socio situis en fora pratempo kaj ke ili neniam povos preterpasi aux ecx reatingi gxin; nek ke ili ecx klopodu tion fari. Alia kialo, historie rigardata, povus esti la sento, ke kiam ia harmonio estis atin-gita inter komunumo kaj gxia medio, kaj deca ekvilibro regis inter la bezonoj de la komunumo kaj la plenumo de tiuj bezonoj, ne plu restas kialo por sxangxi la situacion. Ankoraux alia kialo povintus esti la inﬂuo de fatalisma sinteno kiu neus la bezonon kaj utilon de homa klopodado preter tio, kio estas necesa por nura pre-tervivado.
La mondkoncepto povus ankaux, kiel gxi faris en la Okcidento, stimuli kredon je la ideo pri progreso kaj je la kapablo de la homo estri sian vivmedion kaj plibonigi sian vivmanieron. Cxi lasta sinteno regis precipe en la cxefe protestantaj landoj kaj komu¬numoj, stimulante la sercxadon pri scio kaj pri manieroj apliki tiun scion por plia bonfarto de la homo, gxenerale ne malhelpate de konsideroj teologiaj. La plej multaj inventistoj kaj sciencistoj dum la periodo inter la Reformacio kaj la Indus-tria Revolucio estis Kalvinistoj, puritanoj kaj, en Anglio, Dissenters (nekonformis-toj).
Kial iuj landoj kaj kulturoj en kelkaj epokoj de sia historio evoluis pli sukcese ol aliaj, kvankam ili sxajne havis kaj similajn objektivajn cirkon¬stancojn kaj simi-lajn celojn? Kiel menciite pli frue, periodoj de okulfrapa evoluo sxajnas cxiam akompanataj, aux antauxataj, de elsxpruco de kreiva agado kaj kultura energio. Tio estas preskaux cxiam signo de ia kultura fido – netusxebla, nedifinebla, ne-antauxvidebla, sed sxajne necesa antauxkondicxo por la kuragxa kaj imagoricxa agemo, kiu inspiras popolon iumomente en gxia historio, kiel individua atleto kiu gxuas impeton de memfido lige al la kapablo venki aliajn.
Claude Lévi-Strauss, franca antropologo, atentigis, ke cxiuj kulturoj estas miksa-jxo de intersxangxoj kaj prunteprenado. Unu el la faktoroj, kiuj sxajnas ludi rolon en la sukcesa evoluo de iu kulturo, estas malfermiteco al aliaj ideoj, aldone al dez-iro kaj kapablo asimili la ideojn de aliaj kulturoj. Se sxangxoj kauxzitaj de la interrilato inter kulturo kaj evoluo estas inﬂuataj kaj per internaj kaj per eksteraj faktoroj, tiukaze socio defensiva, enfermita en si mem, reduktas sian kapablon prof-iti el eksteraj inﬂuoj.
La genio de Euxropo trovigxas en tio, ke gxi neniam gxis nun faris la eraron en-fermi sin introspektive. Kontrauxe, pasintece, gxi ne nur restis cxiam malferma al aliaj kulturaj inﬂuoj, sed ankaux malofte hezitis akcepti la plej bonajn facetojn kiujn ofertis aliaj kulturoj; fakto kiun montras la kvanto kaj graveco de gxiaj prun-toj el aliaj kulturoj.
Michel Leiris, franca etnologo, admirinde esprimas tion:
La popoloj de Euxropo – kies transmara ekspansio, oni memoru, estas tre las-tatempa kaj hodiaux limigita per la disvolvigxo de precize tiuj popoloj kiujn an-tauxe ili teknike preterpasis – sxuldis sian kulturan avantagxon al siaj longedauxraj kaj oftaj kontaktoj inter si kaj kun grupoj kontrastaj. La romianoj, kiujn oni povas konsideri fondintoj de la unua granda sxtato en Euxropo, prun-teprenis el Azio la konstrumanieron de sia imperio; kaj ilia sola dauxra posteulo, la Bizanca Imperio, sxuldis pli al Persio ol al Romio sian administran or-ganizon. Aliﬂanke, la relativa izoleco de afrikanoj dum tiom da epokoj devus esti aldona kialo por admiri ilian sukcesplenan fondon, malgraux tiuj malhelpoj, an-taux la 15‑a jarcento, de ekzemple la sxtato Benino, prospera regxlando kiu pro-duktis majstroverkojn el bronzo kaj eburo en epoko kiam Euxropo ne povintus provizi negro-artistojn per modeloj. Same admirinde estas, ke Tim¬buktuo, cxe-furbo de la Imperio Songoi en la 16‑a jarcento, farigxis unu el la cxefaj intelektaj centroj de la islama mondo. Estas bedauxrinde, ne nur por Afriko sed ankaux por la cetera mondo, ke la rapida ekspansio de euxropaj nacioj, en tempo kiam la ma-teriaj ekipajxoj al ili haveblaj estis eksterproporcie grandaj kompare kun tiuj posedataj de aliaj popoloj, senburgxonigis dudekon da kulturoj, kies plenan po-tencialon ni neniam ekscios.18
Socio kulture memfida estus pli malferma al eksteraj inﬂuoj kaj tial ricevus pli grandan profiton el ili, dum defensiva socio metus pli grandan emfazon sur sterilan tradicion, sentus rankoron kontraux sxangxoj truditaj de eksteraj fortoj, subpre-mante elementojn en la socio kiuj rekomendus tian sxangxon. Post la brilaj dinas-tioj Tang kaj Song, Cxinio enfermis sin dum la dinastio Ming, rifuzante kontakton kun la ekstera mondo. Cxinio aplikis la mortpunon al cxiu civitano kiu vojagxis eksterlanden kaj malpermesis konstruadon de oceantauxgaj sxipoj, kvankam ti-utempe gxi estis en la tuta mondo plej kapabla pri sxip-konstrua teknologio. Post tio Cxinio eksuferis malprogreson.
La araba civilizacio, dum sia epoko de senrivala dominado (9‑a gxis 14‑a jarcen-toj p.K) kiam gxia kultura memfido estis cxe sia zenito, multmaniere profitis de greka, persa kaj cxina scioj por evoluigi novajn teknikojn kaj teknologiojn en pluraj fakoj, kio siavice stimulis evoluon alifake. La aplikado de nova teknologio en hxirurgio kaj farmakologio kreis socian evoluon kiel, ekzemple, la starigon de hospitaloj kaj la specialan edukadon de sanserva personaro.
La euxropa Renesanco, siaﬂanke, forte pruntis el arabaj scio kaj atingoj. Gxia re¬malkovro de klasika greka scio bazigxis sur latinaj versioj de arabaj tradukoj de antikvaj grekaj tekstoj. Tra la tuta Malluma Epoko en Euxropo, la arabaj tradukoj estis la cxefaj ripozejoj de greka klasika scio. Gxuste la instruado fare de Averoeso (Abu ibn Rusxd), islama filozofo de la 12‑a jarcento – bazita sur lia interpretado de Aristotelo – ebligis dektria-jarcentajn okcidentajn filozofojn transiri de religia al sekulara filozofio, tiel kreante la modernan okcidentan filozofion. Filozofoj cxe la universitatoj de Parizo, Bolonjo kaj Padovo inauxguris la instruadon de la “Latina Averoismo”, kies baza doktrino estis la aserto, ke rezonado kaj filozofio estas su-peraj al kredo kaj al scio fondita sur kredo.
Pri okcidenta scienco estas dirite, ke “La grekoj sistemigis, gxeneraligis kaj te-oriumis, sed la pacienca maniero detale kaj longedauxre observadi kaj eksperi-mentadi estis tute fremda al la greka temperamento... Tio, kion ni nomas la Scienco ekestis rezulte de novaj metodoj eksperimentaj, observaj kaj mezuraj, kiujn la araboj enkondukis en Euxropon... Scienco (moderna) estas la plej signifa kontribuo de la islama civi¬li¬zacio...”.19 Estis, ekzemple, la araboj kiuj eksperimen-tis per plantoj kiel medikamentoj, klasifikis ilin kaj verkis la plej fruan mezepokan manlibron pri veterinara medicino.
Toledo kaj Kordovo estis la du cxefcentroj por scienca instruado kaj esploro kaj kiam kristana Hispanio rekonkeris ilin respektive en jaroj 1085 kaj 1236, la kris-tana Euxropo akiris malfermitan pordon al la vasta sciencaro islama. Islama domi-nado de matematiko kaj aliaj sciencoj igis la araban la lingvo de scienco en la malfrua Mez¬epoko. Kleruloj venintaj el norda Euxropo, precipe al la studejoj de Toledo, devis unue lerni la araban por povi akiri tiun scion.
Fine de la 12‑a jarcento, itala komercisto Leonardo Fibonacci el Pizo, dum sia restado en norda Afriko, eksciis pri la “araba” sistemo de nombrado, kiu originis en Hindio kaj kiun arabaj metiistoj kaj komercistoj jam delonge uzadis. Reveninte al Pizo, li eldonis libron pri la sistemo (Liber abaci) por teknika kaj komerca uzo, kio signis la komencon de la nova euxropa matematiko kaj de tio, kio estas nomita la plej grava okcidenta kontribuo al la matematiko depost la pratempo. “Komence de la 16‑a jarcento la araba sistemo de nombrado jam farigxis preskaux universala en okcidenta Euxropo. Gxia adoptigxo estis grava faktoro en la progreso de scienco kaj ne estis sen inﬂuo en la determinado de rilatoj inter scienco kaj teknologio en la 16‑a kaj 17‑a jarcentoj.”20
“Grandaparte per imitado, kaj poste per plibonigo de la teknikoj kaj modeloj venintaj el aux tra la Proksima Oriento, okcidentaj varoj cxe la fino atingis eminen-tecon”.21 En tiu senco la evoluo de rilatoj inter la okcidenta kaj mezorienta teknologioj – mal¬plivaloro altigxanta gxis supervaloro, unue per imitado kaj poste per plibonigo de modeloj kopiitaj, kaj fine per originala inventado – estis paralela al la posta evoluo de la rilatoj inter la japana kaj okcidenta teknologioj. Unu el pluraj kriterioj nuntempe uzataj por kompari la relativajn valorojn de la teknologiaj atingoj de landoj, estas la nombro de patentoj cxiujare registrataj en Usono fare de iliaj kompanioj por novaj teknologiaj procedoj. Inter 1985 kaj 1992 japanaj kom-panioj staris cxe la kapo de la usona patento¬listo. En 1993 la plej altan pozicion okupis usona kompanio, sed japanaj kompanioj akiris la duan kaj trian lokojn.22
Kultura pruntado kaj intersxangxado kutime alportas dinamisman efekton, kauxze de la komenca kombino de rezisto kaj akcepto de la eksterlanda inﬂuo, kauxze ankaux de la posta procedo de adaptigxo kaj asimiligxo, kiuj neeviteble rezultas je gxustigo de la valoroj de la ricevanta socio. La valor¬sxangxoj ne limigxas al tiuj kun rekta rilato al la koncerna evolukampo, sed inﬂuas ankaux la manieron en kiu la tuta socio ricevadas kaj transdonas malsamspecajn sciojn kaj spertojn.
Ekstera sperto, tekniko aux modelo ne povas sukcese asimiligxi per nura adopto aux reprodukto; gxi bezonas adapton kaj reinventigxon en maniero sorb¬ebla tra la filtrilo de la kultur¬identeco kaj valor¬sistemo de la socio. En Japanio kaj iuj sudori-ent-aziaj landoj, la okcidentaj ekonomiaj principoj sukcese reinterpretigxis laux la propraj valorsistemoj kaj la propra ekonomia kulturo de tiuj landoj.
Japana kulturo, kiel tiu de la plej multaj sudorient-aziaj landoj, posedas grandan kapablon adapti kaj asimili eksterajn modelojn kaj spertojn. Ilia rimarkinda suk-ceso kaj, en la kazo de Japanio, gxia domina pozicio, atingitaj interne de la “okci-denta” ekonomia sistemo, sen submetigxo al fundamentaj sxangxoj en la kulturo aux socia struk¬turo kaj valoroj, konvinke montras, ke la okcidenta evolumodelo povus esti uzata sukcese, kondicxe nur, ke gxi povu integrigxi en la valorsistemon de la lando.
La garantio pri dumviva dungado kiun donas al siaj laborantoj japanaj komercaj kaj industriaj entreprenoj, signifus en la plej multaj okcidentaj landoj komercan katastrofon, sed cxar tiu praktiko estas firme enradikigxinta en la valoroj de la ja-pana socio, gxi alportas lojalecon, solidarecon kaj parto¬prenon fare de la dungitaro, kiuj sendube inﬂuis la nivelon de produktiveco kaj tiel la internacian konkurenc¬kapablon de japanaj firmaoj.
La pasintjarcenta modernigxa procedo de Japanio ne okazis per forpusxo de tradi-cia teknologio. Kontrauxe, okazis lerta kunmeto de novaj teknikoj kaj endogenaj kapabloj kaj kunligado de modernaj kaj tradiciaj teknologioj, kiuj profitis el la empiria popola sagxeco akumulita dum jarcentoj.
La japana industriigo ekde la komenco estis konceptita, organizita kaj direktita de la sxtato, per registaraj financoj, por la bono de la tuta lando. Cxi tio rekte kon-trastis kun la spertoj de okcidentaj landoj kie industriigo estis la ekskluziva afero de privata entrepreno kaj privataj financoj kaj organizita por privata profito.
La originala japana sinteno al industriigo, ecx se gxi sxajnis stranga al la Okci-dento, estis plene kongrua kun la konfuceaj valoroj de la socio, kie la interesoj de la komunumo (cxi-rilate reprezentataj de la sxtato) havis precedencon super tiuj de la individuo.
Cxi tiu diferenco en kulturaj valoroj malebligis, en la kazo de Japanio kaj de multe da sudorienta Azio, la grandajn enspezo¬diferencojn kiuj ekzistis en la Okci-dento, gxi kaj respegulis kaj progresigis komunuman solidarecon. Gxi ankaux klarigas la ekstreman rolon luditan de la japan registaro en la ekonomia evoluo de la lando post la unua vendado de industrioj al privatuloj kaj grupoj, kiun rolon oni ankoraux hodiaux rimarkas en la tre intimaj rilatoj ekzistantaj inter la registaro unuﬂanke kaj la financmerkato, industrio kaj komerco aliﬂanke.
La decidiga faktoro en la ekonomia evoluo de Japanio estis, ke la procedo estis endogena, radikigxinta en la soci-kulturaj strukturoj de la lando, kiuj provizis gxin per propra dinamisma kaj novisma karaktero kaj samtempe certigis harmonian kaj progresigan transformadon de la ekonomio.
2.2. Kio kauxzas sxangxon?
Neniu signifoplena evoluo povas okazi se ne ekzistas por gxi deziro aux emo, aux akcepto de sxangxo. Cxiu kulturo posedas diversajn internajn mekan¬ismojn kiuj aux faciligas sxangxon en unu direkto aux alia, aux kiuj metas obstaklojn kontraux tia sxangxo. Krome, cxiu kulturo entenas hierarkion de valoroj kiu gran-daparte decidas la gradon de konsento al sxangxo, kaj gxi inﬂuas la akcepto-nivelon de la evolu-agado kiu kreas tian sxangxon. La rilato inter evoluo (kiam evoluo implicas sxangxon) kaj kulturo (kiam gxi enhavas valorojn ne-akordigeblajn kun, aux kontrauxajn al, sxangxo) estas ankaux ofte karakterizata de malaperta fundamenta tensio.
La ﬂuo kaj rapideco de cxiu teknologia novismo estas inﬂuataj de la valoro donita al inventajxo interne de la socio en kiu gxi trovigxas. Novismon oni kutime akceptas se gxi sxajnas utila sed malakceptas se gxi estas lauxsxajne neutila aux dangxera, sed cxi tiu gxenerala regulo estas inﬂuata de la fakto, ke kelkaj socioj sxajnas pli sxangxo-akceptivaj ol aliaj. En sia historio, iaj socioj montrigxis ku-time “novigantaj” kaj aliaj kutime “konservemaj”. En la unua, teknologia evoluo estis pli facile akceptebla, dum en la lasta ekestis natura emo rezisti. En la Okci-dento, almenaux dum la pasintaj kelkcent jaroj, teknologia novigo estis gxenerale konsiderata dezirinda cxar gxi estis ligita al la ideo de progreso.
La akcepto-malfacilecon de novismo ilustras la enkonduko de la simpla mangxo-forko en Euxropon, kies kulturo ordinare estas tre sxangxo-akceptiva. Komence de la 11‑a jarcento malgrandaj orumitaj forkoj estis uzataj en la bizanca socio. Post sia samepoka edzinigxo al la Dogxo de Venecio, bizanca princino klopodis enkonduki la forkon en Venecion, kio kauxzis skandalon. La eklezio denuncis gxin kiel kom-plikan kaj dangxeran kaj ecx alvokis Dian koleron kontraux la princino. Oni re-enkondukis la forkon en Italion el Greklando 400 jarojn poste, kie franca silko-komercisto notis gxian uzon en 1518 dum bankedo de duko en Venecio.
Nordan Euxropon la forko eniris nur en la 18‑a jarcento kaj ecx en 1897 la brita mararmeo ne rajtis uzi forkojn, cxar oni konsideris ilin “nevirecaj” kaj malutilaj al la disciplino.23 En Usono forko-uzado sekvis malsaman vojon. La usonaj etiketaj man¬libroj de la 19‑a jarcento estis tiel severaj en sia kondamno de homoj mangx-antaj pizojn per la trancxilo, ke usonanoj male tro-uzadis forkojn – kutimo kiu ankoraux frapas la atenton de vizitantoj al tiu lando.
Plej ofte la fundamenta dinamismo de socio estas pli bona indiko pri gxia sxangxo-potencialo ol estas la kapablo de la strukturoj kaj institucioj de tiu socio reagi al sxangxigxantaj situacioj. Kiam fine iu kutimo establigxas kaj pro tio farigxas klare videbla faceto de la socio, tia kutimo jam reprezentas stabilan elemen-ton en la socio kaj ofte trovigxas cxe la konservema alo de la socio. Kvankam gxi restas grava konsulto-punkto, dum gxia establigxo gxi auxtomate farigxas obstaklo al sxangxo. Cxar tamen neniu socio restas absolute senmova en siaj valoroj kaj kutimoj, ekaperas neformalaj manieroj kaj kutimoj, ne nepre videblaj por ekstera observanto, stimulitaj de fundamenta sxangxo-dinamismo, por kontrauxagi tiajn instituciajn obstaklojn.
Kio necesas, do, estas identigi la fundamentan sxangxodinamismon de socio, kaj antaux cxio tiujn faktorojn kiuj kapablas instigi sxangxadon ne nur kreskeman sed ankaux ekspo¬nentan. Por fari tion necesus rigardi socio-sxangxojn de la pasinteco, kaj tion kio instigis ilin; cxu la instigo estis de ekstere aux interne, cxu gxi venis de supre aux de malsupre, cxu la sxangxoj estis trauxmaj aux facile akceptitaj, cxu ili estis evoluigaj aux revoluciaj.
Tia analizo de sxangxoj okazintaj en Japanio en la malfrua 6‑a kaj frua 7‑a jarcen-toj, kiam gxi sentis sin minacata de Cxinio, estintus bazo por tre preciza prognozo de la maniero en kiu Japanio reagos al simila, sed pli reala, minaco de la Okci-dento en la dua duono de la 19‑a jarcento. La efektivigo de la sxangxo en ambaux situacioj estis preskaux ekzakte sama malgraux la interspaco de dek du jarcentoj. La fundamenta sxangxo-dinamismo restis la sama. Similan scion pri aliaj socioj oni povus tauxge utiligi por certigxi pri la plej efikaj metodoj por efektivigi dez-iratajn sxangxojn.
La sxangxostimulo povas veni de ekstere aux de interne de la socio. Eksteraj stimuloj povas aperi en la formo de novaj ideoj, novaj produktoj, eksterlanda premo, eksterlanda dominado aux de rimarkita ekstera minaco. Internaj kialoj por sxangxo povas esti multe pli potencaj ol eksteraj. Povas temi pri sxangxoj en la ekvilibro de politikaj aux sociaj fortoj en la socio, la rezulto de malkovro aux al-preno de novaj teknikoj, novaj specoj de scio aux la evoluo de kredoj.
Ekzemplo de ekstere stimulita sxangxo estas la radikala sxangxo de direkto kaj politiko entreprenita de Japanio post kiam la usona komodoro Perry, kiel cxefo de mararmea ekspedicio, devigis Japanion malfermi komercajn kaj dip¬lomatiajn rila-tojn kun la Okcidento, kio metis finon al du jarcentoj da izoliteco kaj kondukis al la kolapso de la Sxoguneco kaj al la re-instalo de la regximo Meiji.
Unu el la plej profundaj pacaj transformigxoj spertitaj de socio en relative mal-longa tempo¬dauxro alvenis de interne. Temas pri la reformoj enkondukitaj de Ke-mal Atatürk, frue en la nuna jarcento, kiu deklaris Turkion sekulara sxtato, forlasis sxarian juron, adoptis okcidentan civilan legxaron, malpermesis la vualadon de virinoj kaj la fezojn de viroj kaj anstatauxigis araban alfabeton per latina – reformoj kiuj atakis la koron mem de la religiaj, sociaj kaj kulturaj valoroj de la lando. La celo de la efektivigitaj sxangxoj en ambaux tiuj landoj estis modernigi – transformi fundamente tradiciajn sociojn en modernajn.
Gravas la elekto de evolumodelo, interalie pro la fundamentaj sxangxoj kiujn gxi povas alporti al la sociaj valoroj. La adapto de tradiciaj sociaj normoj, ekzemple kutimoj pri sxparado, akurateco, disciplino ktp, por enkonduki elektitan evolu¬modelon, povas rezultigi formigxon de novaj kulturaj valoroj kiuj ne nepre estas bazitaj sur la mal¬akcepto de tradiciaj valoroj nek sur konﬂikto inter la tradiciaj kaj la modernaj. Kio ja gravas estas, ke la novaj kutimoj estu plene integrigxintaj en la kulturaj premisoj de la socio.
Cxiuj sukcesaj okcidentaj socioj posedas du komunajn kulturajn trajtojn, kiom ajn da aliaj diferencoj ili montras. Unu estas la emfazo sur prokrastita rekompenco cxar, kvankam kapitalismo postulas konsumadon, gxi ankaux postulas, ke parto de la nacia enspezo estu ﬂankenmetita por plia investo. La alia kultura eco estas re-kono de ligo inter individua kaj kolektiva bonfarto. Socio ne povas sukcese asimili la okcidentan evolumodelon se gxi ne akceptas cxi tiujn du kulturajn trajtojn.
Ali Mazuri, akademiano el Kenjo, tre elokvente priskribis la rezultojn de la mal¬sukceso de Afriko integrigi la okcidentan evolumodelon en siajn kulturajn val-orojn; malsukceso neniel limigita al tiu mondoparto: “Afriko kiel tuto transprenis la mal¬gxustajn aferojn de la Okcidento – ecx la malgxustajn partojn de la kapital-ismo. Ni transprenis la profitemon sed ne la entre¬prenemon. Ni transprenis la akiremon de la kapitalismo sed ne la risko¬havan kreivecon. Ni scias uzi okciden-tajn iletojn, sed konfuzigxas en okcidentaj laborejoj. Ni portas brakhorlogxon sed rifuzas atenti gxin por la kulturo de akurateco. Ni lernis paradi en manifestacioj, sed ne ekzercigxi discipline. Alvenis la okcidentaj konsum-modeloj, sed versxajne ne la okcidentaj produkto¬teknikoj.”24
3.
KULTURO KAJ TEKNOLOGIO
Teknologio, esence, estas la apliko de scio al la solvo de praktikaj problemoj. Tiuj problemoj kutime varias de unu regiono al alia pro klimato aux geografio aux aliaj faktoroj kiuj regas la vivmedion. Lastatempa vastskala analizo, fare de molekul-genetikistoj, pri homa mitohxondria DNA25 indikas, ke cxiuj modernaj homoj originas cxe unusola afrika “Eva” – rezulto de kombino el genetikaj novis-moj kiuj okazis en Afriko antaux 140 000 gxis 290 000 jaroj. Cxi tiu analizo sxajnas esti konfirmita de paleontologoj surbaze de fosiliaj donitajxoj.26
Sxajnas, ke la anatomie-moderna homo migris unue el Afriko al okcidenta kaj suda Azio kaj poste al Euxropo. La malvarma klimato de norda Euxropo, kiu estis prokrastinta pli fruan migradon tien, plej versxajne kauxzis nekonitajn problemojn al kiuj necesus trovi solvojn, ekzemple, varmajn vestajxojn, malsamajn sxirme-jojn, malsamajn teknikojn por kolekti mangxajxojn, kiuj siavice necesigus mal-samajn ilojn, uzon de fajro por hejtado kaj ne nur por kuirado, el kio rezultus modifo de la medio pro la dehakado de arbaroj kaj bruligo de vegetajxoj.
Estas foje sugestite, ke la defio de la nordaj klimato kaj fauxno inﬂuis la pli¬rapidigon de teknikaj novismoj kiuj, siavice, kauxzis profundajn kulturajn sxangxojn.27 La defio ne nur stimulus teknikan novigon sed, pro la pli alta grado de novigo necesa por la vivteno, gxi estus pli facile sorbita en kutimojn kaj sin-tenojn, tiel malpliigante imanentan reziston al sxangxo. 
En Euxropo, la Neandertala homo atingis punkton ne pli nordan ol la sudo de Britio, la nordo de Germanio kaj la Kaspia maro.28 Homoj Kro-Magnon, anatomie similaj al la moderna homo, unue penetris en Siberion kaj la Arktan Cirklon. La okupado de norda Rusio kaj Siberio, antaux cxirkaux 20 000 jaroj dependis de granda progreso en aferoj kiaj tajloritaj vestoj, kio evident¬igxas el la malkovro de truhavaj kudriloj kaj kaverno¬pentrajxoj de cxasjakoj kaj el la ekzisto de domoj kun fajrejoj kaj sxtonlampoj entenantaj bestograson por krei lumon dum la longaj arktaj noktoj.
Malkiel Homo Neandertala, kiu malofte pretervivis la agxon de 40, kelkaj Kro¬Magnonaj skeletoj indikas pretervivon gxis 60 jaroj.29 La kapablo vivi gxis mal-juneco finfine dependis de progreso en kulturo kaj teknologio – protektadi kaj pri-zorgi tiujn tro agxajn por mem-prizorgado, same kiel plibonigitaj armiloj, laboriloj kaj teknikoj por travivado, sin-defendado, nutrajx¬kolektado ktp. En socio ne skribipova, maljunuloj estas tre gravaj kiel fontoj de informo, scio kaj sperto kiuj, pludonitaj al postaj generacioj, precipe en la socio pre-agrikultura de cxasistoj kaj de kolektistoj de sovagx¬kreskajxoj, ebligis la akiron de jam akumulita scio kaj krome ebligis plian progreson per aldono al tiu scioprovizo.
La unua transiro de la cxasa kaj kolekta vivstilo al tiu de agrikulturisto, kio okazis en la Mezoriento antaux cxirkaux 10 000 jaroj, estas unu el la plej gravaj kulturaj mejlosxtonoj en la homa historio. Ekzistas pluraj kialoj por tiu grava sxangxo, unu el kiuj estas la fino de la lasta glaci-epoko, sed gxi ebligxis nur pro la evoluigo de teknikoj kiuj permesis malsovagxigon de plantoj kaj bestoj kaj pro la evoluigo de iloj por fosi la grundon.
Arkeologiaj trovajxoj indikas, ke la kulturado de plantoj okazis unue antaux cxirkaux 8700 jaroj en la regiono kiu nun estas moderna Meksiko. Sxajnas ke, multmaniere, la agrikulturo de la Nova Mondo en antikvaj tempoj estis supera al tiu de la Malnova Mondo. Kiam euxropanoj unue venis al Ameriko, la indianoj kultivis pli vastan gamon da plantoj ol estis kultivataj en Euxropo, kaj ili uzis hortikulturajn teknikojn plurrilate pli progresintajn.30 Usonaj indianoj ankaux mon-tris grandan lertecon pri la utiligo grandnombra de venenaj plantoj. Ekzemple, ili estis evoluigintaj teknologion por eligi la mortigan venenon el manioko, kio post-lasis nur la mangxeblan amelon.
Kun la disvastigxo de la unua agrikultura revolucio, la homa vivstilo tute sxangxigxis al stilo kiu nun estas universala, krom en kelkaj ankoraux post¬restantaj cxas-kaj-kolektaj komunumoj. Gxi liberigis la homon de la cxiutaga mangxajxo¬sercxado, cxar kromajn nutrajxojn oni jam povis stoki. Tio kondukis ne nur al evoluigo de ne-migremaj komunumoj sed, cxar nutrajxo-kreskigado bezonis malpli da tempo ol mangxajxo-cxasado, gxi donis al la homoj pli da libera tempo, tiel liverante la eblecon okupigxi lauxplacxe, kio estas neprajxo por kulture krea laboro kaj esenca faktoro en la evoluigo de civilizacio.
Ekzistas intima parenceco inter la evoluigo de civilizacio kaj la trans¬formado de fiksaj komunumoj en urbojn. Urboj estas fandejoj de ideoj kaj inventivo, merkatoj por intersxangxo de informoj kaj spertoj, same kiel centroj de lernado. Jerihxo estas la plej malnova urbo en la mondo. Gxi atestas pri la civiliza potenco de sur-loka agrikulturo. Jerihxo estis oazo cxe la rando de la dezerto, kie haveblis kaj tritiko kaj akvo. Sekve gxi allogis pli da homoj, do oni devis igi gxin fortreso per aldono de cxirkauxa muro kaj turo kun dek¬metra diametro, kiun oni konstruis en 7000 a.K. kaj remalkovris nur en la 1950-oj. Komence de 6000 a.K. Jerihxo estis granda agrikultura kolonio, enhavanta cxirkaux 3000 homojn kaj kovranta cxirkaux kvar hektarojn interne de siaj muroj.31
Antaux la internaciigo de okcidenta teknologio, la solvoj al praktikaj problemoj preskaux cxiam venis de loka inspiro. Ekzemple, Joseph Needham, auxtoritatulo mond¬renoma pri la historio de cxina scienco kaj tekno¬logio, atentigis, ke la struk-turo de bambuo, kun siaj transversaj divido¬vandoj, kredeble inspiris sxipodeza-jnon, kies baza karakterizajxo estis sistemo de trans¬versaj septoj por malhelpi akvolikadon kaj fajro¬disvastigxon de unu sxipo¬sekcio al alia. Cxi tiu dezajno de antaux pli ol 4000 jaroj donis forton kaj ﬂeks¬eblecon kiuj ebligis la cxinojn kon-strui pluretagxajn sxipojn. La sistemo de dividaj septoj poste farigxis esenca parto de cxiu sxipkonstrua teknologio.
Sxlosila faktoro en la evoluo de teknologio estus aspiro al, kaj konvinko je la ebleco de plibonigo de la homa situacio, kio stimulus kaj la sercxadon por scio kaj gxian aplikadon al la solvo de problemoj. Tiel la provizo de havebla scio, indigx-ena aux ne, estas faktoro en la evoluo de teknologio. La akiro de scio mem, tamen, ne suficxas sen la deziro gxin apliki aux kialo por gxia aplikado en direktoj evolu-progresigaj.
Ekzemple, la pre-Kolumba Maja civilizacio jam havis astronomojn de granda klereco kaj scio je tempo kiam Euxropo trovigxis en, laux anglalingvaj historiis-toj, la Malluma Epoko. Ilia kalkulo de la orbito de Venuso estas preskaux sama kiel la moderna mezuro, kaj ili inventis kalendaron pli precizan ol la Gregoria evoluigita mil jarojn poste. La Maja takso de la longeco de sunjaro malsamas de la moderna kalkulo je nur 0,0002 procentoj. Malkiel siaj arabaj samtempuloj, tamen, la Majaj astronomoj sxajne havis nek deziron nek kialon apliki sian astronomian scion por sercxi la vojon preter la horizonto. Oni uzis astronomion nur por teni gxustajn kalendarojn kaj prognozi eklipsojn. Oni ne uzis gxin por vojagxantoj aux navigistoj. Simile, la cxinoj, kiuj ankaux estis bonaj astronomoj, aplikis sian scion esence al astrologiaj projektoj, krom dum mallonga tempo komence de la dinastio Ming (1368-1644) kiam pluraj marekspedicioj ekveturis por esplori la najbarajn marojn kaj la Hindan Oceanon.
La astrolabo, antikva instrumento por eltrovi la direkton el la steloj, kies origino datas el la klasikaj grekaj tempoj, estis multe rafinita kaj perfektigita de la araboj en ilia ekspansia kaj konkera periodo. Oni evoluigis la astrolabon por komplika kom-putado de latitudo, sunlevigxo, sunsubiro, pregxohoroj kaj la direkto de Mekko por vojagxantoj. Por la araba mondo pli ol por aliaj ekzistis granda instigo al ser-cxado de pli preciza maniero decidi pri direkto, cxar Islamo postulis, ke gxiaj moskeoj, same kiel arabaj pregxantoj mem, frontu al Mekko. Al-Zarkali (Arza-hxel), astronomo en Kordovo dum la 11‑a jarcento, evoluigis plibonigitan astro-labon kaj verkis eseon pri gxi kiu, kiam tradukita en la latinan kaj la hispanan, havis profundan efikon sur la tuta kampo de astronomio en la Mezepoko. Koperniko citas la eseon en sia De Revolutionibus Orbium Celestium.32 Araba evoluigo de la astrolabo en instrumenton direkto-donan multe pli precizan, spronita, almenaux parte, per la religio, donis eblecojn por pliaj malkovroj kaj por pli granda ekspansio, cxar gxi plifortigis la navigacian kapablon de la araboj.
 Oni rigardas la inventon de la rado kiel mejlosxtonon en la historio de la civili-zacioj. La pre-Kolumba Maja civilizacio posedis scion pri movigxo per radoj, sed tiun scion oni uzis nur por ludilo¬fabrikado, cxar ne ekzistis tirbestoj kia bovo aux cxevalo, kiuj estis stimulilo por la evoluigo de rada transporto en Euxropo kaj centra Azio. La plugilo, kiu dependas de tirbestoj, estis do ne inventita en pre-Kolumba Ameriko. Simile, en Afriko, kvankam la plugilo eble estis uzata en la norda parto de la kontinento jam en la 4‑a jarmilo a.K., gxi mankis en grandaj partoj de la cetera kontinento pro la ceceo, kies natura predo estas la farmbesto.
3.1. Teknologio kaj kulturaj valoroj
La kulturo de popolo estas la plej esenca esprimilo de la maniero en kiu gxi ri-gardas la propran medion, laux kiu gxi adaptigxas al tiu medio kaj de la rilato kiun gxi havas kun gxi. Teknologio, kiu estas akumuligxinta provizo da teknikoj, sper-toj kaj aplikita scio, per kiu popolo klopodas mastri sian cxirkauxajxon kaj solvi la problemojn levigxantajn pro sia rilato kun gxi, devas tial esti kon¬siderata kiel unu el la plej fundamentaj homaj kulturaj atributoj kiuj, por esti efikaj, devas har-monii kun la bazaj kulturaj normoj kaj valoroj de la homa socio.
Michel Leiris skribas: “Prave oni emfazu la altan gravecon de teknologio (t.e. la rimedoj por aktivi en la natura medio) ne nur en la cxiutaga vivo de socioj, sed en ilia evoluo. La cxefaj mejlosxtonoj en la historio de la homaro estas progresoj teknologiaj, kiuj siavice respeguligxas vastskale en cxiuj aliaj kulturaj sektoroj.”33
Sekve, oni ne povas konsideri teknologion kiel kulture neuxtralan. Cxiu teknologio enkorpigas kaj respegulas la valorojn de la socio, la apartan genion de tiu socio, same kiel la specifan karakteron de la soci-kultura medio en kiu la teknologio estas evolu¬igata. Tio malfaciligas gxian sukcesan transplantigxon en fundamente malsaman cxirkaux¬ajxon. Tia transplantigxo aux transmeto de teknologio povas sukcesi nur se oni povas adapti gxin al la valoroj kaj sociaj strukturoj de la nova cxirkauxajxo.
Ekzistas natura interdependeco inter teknologio kaj kulturo kiu necesigas, ke la interrilato estu esence auxtentika, cxar gxi ekzistas por kontentigi la tujajn kaj specifajn bezonojn de la homo, por ke li vivu harmonie en sia propra medio. La-boriloj ja estas ligo inter homo kaj naturo. La evoluo de novaj teknologioj estas ligita al la kreskantaj bezonoj en iu socio, al la relativa graveco asignita al ilia kontentigo, kaj al la apliko de novaj kaj diversaj solvoj por ekzistantaj praktikaj problemoj, bazita sur la krea kapablo de la socio kaj gxia specifa scio kaj sperto. Enkonduko de nova teknologio ofte kreas novan socian situacion kiu, siavice, kreas novajn bezonojn kaj valorojn, kiuj mem stimulas plian teknologian disvolvigxon.
Cxi tiu tre intima rilato inter specifa kulturo kaj la teknologio kiun gxi evolu¬igas, montrigxas pro la fakto, ke tra la historio malsimilaj socioj trovis mal¬similajn solvojn por similaj problemoj alfrontitaj. Je iu periodo dum la romia imperio, Romio ne plu havis valoran metalon por monero-fabrikado. La romia verkisto, Plinio la Maljuna, plendis jam en la unua jarcento p.K, ke el la Imperio forﬂuadas valormetaloj por la acxetado el la Oriento de spicoj kaj juveloj. Cxi tiu forﬂuo de oro kaj argxento estis tiel granda, ke Romio sekve devis provizore ko-merci per varo-intersxangxado. Kiam Cxinio, en la 8‑a jar¬cento p.K., alfrontis similan problemon, cxefe pro sia dis¬vastigx¬anta eko¬nomio kaj pro la eksportado de valor¬metaloj por pagi importojn de eburo, perloj kaj rino¬ceraj kornoj, gxi enkon-dukis la uzon de papermono. Poste, por kon¬trauxagi mon¬falsadon, oni miksis silkon kun la papero uzata por mon¬biletoj, tiel kombinante du gravajn lokajn teknologiajn atingojn – la fabrikadon de papero kaj de silko. En Euxropo, la unua registrita uzo de papera mono okazis naux jarcentojn poste: temas pri emisio en Svedio en 1648.
La angla filozofo, Francis Bacon (1561-1626) nomis tri inventajxojn – paperon kaj preson, pulvon, kaj la magnetan kompason – kiuj estis pli kontribuintaj, li konsideris, ol iu ajn religia konvinko aux astrologia inﬂuo, aux konkerista atingo, al la transformigxo de la moderna mondo, gxin distingantaj de la Antikveco kaj la Mezepoko. Li konsideris la originojn de tiuj inventajxoj “obskuraj” kaj mortis ne eltrovinte, ke ili estas cxiuj cxinaj.34
La ekzemplo de unu el tiuj inventajxoj – papero kaj preso, kiuj estas, fakte, du apartaj sed intime ligitaj inventajxoj – se oni konsideras gxin tra la tuto de la his-torio, montras perfekte la simbiozan rilaton inter teknologio kaj kulturo. La cxinoj unue fabrikis paperon en la frua parto de la 2‑a jarcento p.K. el la sxelo de la morusarbo. Marko Polo, kiu vizitis Cxinion en la 13‑a jarcento, kun miro komen-tis pri la papermono uzata kiel valuto anstataux valormetalo. Li tamen ne konsid-eris suficxe grava raporti pri la reproduktado de sanktaj tekstoj per preso ligno-bloka, kiu estis evoluinta dum la dinastio Tang (618-907 p.K.). Aldone al la 130 volumoj de la Konfuceaj klasikajxoj, oni estis presinta tia¬maniere 13 000 pagxojn de la Budhisma regularo gxis la dua duono de la 10‑a jarcento p.K.35
Presado per ligna plato aux bloko ankaux ebligis la ﬂoradon de la cxina kulturo dum la dinastio Song (960-1127 p.K.) kaj la presitaj Konfuceaj klasikajxoj re-vivigis Konfucean literaturon. Koreoj, kiuj jam de la 8‑a jarcento estis presintaj per blokoj laux la cxina maniero, ne havis multe da malmola ligno el kompaktaj fi-broj, plej tauxga por presplatoj, do devis importi gxin el Cxinio. La pliigxinta debito por libroj, stimulita de ligno-bloka presado, necesigis pli da ligno-importado el Cxinio. Tial la koreoj decidis anstatauxigi la lignon per metalo kaj tiumaniere la metal-tipografio farigxis la normo en la 13‑a jarcento. 
Tiam la koreoj eksperimentis kun moveblaj litertipoj (50 jarojn antaux Guten-berg) same kiel estis farintaj la cxinoj en la 11‑a jarcento sed kun keramiko. La korea lingvo, same kiel la cxina, ne havis alfabeton, kio signifis ke oni bezonis pli ol 30 000 pres¬karaktrojn. Tial Koreio, kiu uzis cxinajn ideo¬gramojn, trovis presplatojn pli avantagxaj kaj pli praktikaj ol moveblan tipon. La latina alfabeto, aliﬂanke, kun sia malgranda nombro de malsamaj karaktroj, igis ebla kaj praktika la uzon de intersxangxebla tiparo kiu estis decidiga faktoro en la starigo de la po-tenco de la presmasxino en la okcidenta civilizacio. La kulturaj diferencoj inter Euxropo kaj Cxinio, kiel ekzempligitaj per la latina alfabeto kaj la cxinaj ideo-gramoj, havis do decidigan inﬂuon sur la evoluon kaj utiligadon de la presarta teknologio.
La paperfara teknologio atingis Euxropon pere de la araboj. “Sercxu scion ecx en Cxinio,”36 konsilis la Profeto, kaj estis dank’ al cxinaj malliberuloj kaptitaj de la islama gubernio de Samarkando en centra Azio en 751, ke la araboj akiris scion pri la cxina metodo de paperofabrikado. Fine de la 8‑a jarcento, post enkonduko de rafinajxoj en la paperfaran procezon, la araboj konstruis la unuan paperfabrikon en Bagdado. Tiu evoluo stimulis ﬂorantan literaturon en la araba kaj ebligis produk-tadon de gravaj verkoj poeziaj, historiaj, medicinaj, astronomiaj kaj matematikaj. Interkomunikado faciligxis pro la evoluigo de papero suficxe malpeza por ke kolombo povu gxin porti. La araba paperfabrika teknologio poste atingis Italion, Francion kaj Germanion el islama Hispanio en la 14‑a jarcento.
Gutenberg evoluigis, en 1434, la unuan presmasxinon en Euxropo, uzante move-blajn metaltiparojn kaj gxis la jaro 1491 posedis presilojn 236 euxropaj urboj. La presmasxino enkondukis la presitan libron en Euxropon, kio ne nur faciligis la aliron al scio pro la malplikostigxo de libroj, sed gxi ankaux helpis la evoluon de naciaj lingvoj, cxar gxi normigis ilin per eliminado de multaj dialektoj (tiel fran-cien, parolata en la pariza regiono, farigxis la franca nacia lingvo) kaj kondukis al la evoluo de naciaj literaturoj, kiuj spronis novajn fontojn de kreemo. Plue, la evoluo de naciaj lingvoj helpis antauxenigi nacian konscion – la esencan elementon en la konstruo de nacia sxtato – kio pruvigxis la mortsonorilo de latina Kristanismo.
La katolika eklezio, donante moralan subtenon al la uzo de la nova pres¬teknologio, eraris en sia takso de gxia ebla efekto. La eklezio atendis, ke la preso faciligos la antauxenigon de gxia propra versio de la sanktaj skribajxoj, tia¬maniere fortigante gxian pozicion. Anstatauxe, pro la facileco cirkuligi filozofiajn skriba-jxojn, la presita libro faciligis kritikon pri religio, tiel preparante la vojon por te-ologia defio al la katolika eklezio. La presarto tiel farigxis la laika instrumento kontraux la pastraro, de la popolaj lingvoj kontraux la latina kaj de scienco kon-traux religio.
Martin Luther starigis la normon por la moderna germana lingvo per elekto de la altgermana dialekto, uzata de la kancelario de la duklandoj Saksonio, en kiun lingvon li tradukis la Biblion el la latina. Estas taksite, ke antaux Gutenberg manuskriptojn en Euxropo oni povis nombri kelkmilaj. Gxis la jaro 1500 almen-aux dek milionoj da presitaj libroj cirkulis en Euxropo. Libropresado kondukis al granda plivastigxo de klereco kaj ebligis la evoluon de amasa publiko legipova, kio siavice faciligis la emergxon de novaj literaturaj genroj, kiaj la romano.
La utiligo de okulvitroj por legado, kies apero en Euxropo datigxas de cx.1285 kiam italaj vitristoj eltrovis, ke vitro kun konveksa surfaco korektas malmiopecon cxe pli agxaj homoj, farigxis ofta cxirkaux la mezo de la 15‑a jarcento. Cxar gxi koincidis kun la evoluo de la presmasxino, la disponeblo de okulvitroj akcelis la disvastigxon de la legokutimo kaj la rezultanta gxenerala pliigxo de klereco.37
Presado ne nur antauxenpusxis la kreskon kaj akumuladon de scio, sed ankaux, pro la facileco de ideo-disvastigo (ekzemple en la Deklaracio de la Rajtoj de Homo, kaj en la verkoj de la filozofoj de la 17‑a kaj 18‑a jarcentoj) ebenigis la vojon por profundaj sxangxoj en sociaj kaj politikaj rilatoj. Thomas Carlyle, la inﬂuhava angla verkisto kaj historiisto, diris en 1836, malpli ol tri jarcentojn post la Biblio de Gutenberg, pri la profunda kaj vasta efekto de presado: “Tiu, kiu unue mal-longigis la laboron de kopiistoj dank’ al la invento de moveblaj litertipoj, disigis dungitajn armeojn kaj senlaborigis la plej multajn regxojn kaj senatojn kaj kreis tutan novan demokratan mondon.”38
Kvankam antaux la erao de la preso religiuloj en monahxejoj estis mane kaj pene kopiintaj la Biblion, la arto de la manskriba vorto neniam alprenis la gravecon kiun gxi akiris cxe Islamo. Tial ne necesis supersalti obstaklojn religiajn, psikolo-giajn aux estetikajn por presigi la Biblion. Krome, la Biblio estis verkita en la dauxro de pluraj jarcentoj kaj kompilita de diversaj profetoj en diversaj lokoj (par-toj de la Biblio estis verkitaj dum la ekzilo en Babilonio en la 6‑a jarcento a.K.). La rezulto estis diferencoj de opinioj pri la auxtenteco de individuaj versioj, kio naskis apartan brancxon de bibliostudado: hermen¬euxtiko, la studo de la gxeneralaj principoj de biblia interpretado. La Rul¬skribajxoj de la Morta Maro, malkovritaj en la judea dezerto inter 1947 kaj 1956, malkasxas la kunekzistadon de pluraj mal-samaj bibliaj tekstoj antaux la emergxo de unuigita teksto cxe la fino de la 1‑a jarcento p.K.
Aliﬂanke, la Korano reprezentis la vorton de Dio en tiu formo en kiu gxi estis malkasxita al la Profeto kaj estis skribita en araba skribo precize tiel, kiel mal-kasxita. La vortoj de la Korano tial estis nek sxangxeblaj nek reinter¬preteblaj. Ili estis la Vero. Islamo opiniis, ke la teksto de la Korano ne estis konvene tradukebla kaj povis esti transmetata nur en la origina man¬skribita formato kiun uzis la discxiploj de la Profeto. Estas ja pretendite, ke la Korano, en traduko, perdas la efekton de la inspira beleco de sia lingvajxo, kiu estis lauxdire grava faktoro en la frutempa konvertado al Islamo.39 Krome, kiel indikite de sia nomo, la Korano (Qur’an: recitado) devas esti vocxlegata, kaj la sono de gxia lingvajxo estu esenca elemento de gxia efekto sur tiujn kiuj auxdas la recitadon. La araba skribo sekve alprenis preskaux ikonografian gravecon, kaj la kaligrafio farigxis unu el la plej gravaj islamaj artoj, pro kio oni dum jarcentoj rifuzis la presteknikon kaj pro relig-iaj kaj pro estetikaj kialoj.
Tial, pro nete kulturaj kialoj, la evoluo de la presarto lauxiris tre malsaman vo-jon en la islama civilizacio kompare kun tiu en okcidenta Euxropo, kaj la sekvoj estas tre malsamaj. Presado estis malpermesata kaj por la Korano kaj por aliaj islamaj libroj. La unua presmasxino en la islama mondo starigxis en Turkio, sed funkciis nur inter 1727 kaj 1745. Tamen ne estis permesite presi la Koranon aux teologiajn librojn, nek jurajn, kaj oni limigis sin al verkoj pri matematiko kaj scienco, kaj tradukoj el okci¬dentaj lingvoj. Oni ne denove presis librojn en Turkio gxis la reforma movado en la tempo 1836–1876. En Egiptio oni ne permesis pre-sadon gxis la frua 19‑a jarcento. Tiel arabaj kaj islamaj civilizacioj maltrafis la progreson faritan en Euxropo pro la enkonduko de pres-teknologio, kies efiko estis tiel vasta, ke oni povus diri, ke gxi liveris la fundamenton por la moderna euxropa sxtato.
La reciproka dependeco inter teknologio kaj kulturo povas esti ilustrita ankaux per la historio de la piedingo de cxevalrajdanto, kiun evoluigis cxinoj en la 3‑a jarcento p.K. surbaze de ingo por piedpinto inventita de hindoj en la antauxa jar-cento, kiu novismo tamen atingis Euxropon nur en la 8‑a jarcento kiam uzis gxin la Frankoj, cxe kio ili akiris klaran avantagxon super siaj rajdantaj malamikoj. Antaux la invento de la piedingo, kiu donis pli da stabileco al la rajdanto, cxi-lasta devis tenegi la cxevalan kolhararon por ne defali. La enkonduko de la piedingo ne nur donis superan kapablon al la surcxevala batalanto en mezepoka militado, sed iniciatis komplikajn kaj vastajn sociajn kaj kulturajn sxangxojn en Euxropo.
La piedingo, kiu ebligis surprizatakon, estas priskribita kiel unu el la plej signi-fo¬plenaj inventajxoj, antaux pulvo, en la milithistorio. Charles Martel, la Franka regxo kiu unuigis sub sia rego la tutan Frankan regxlandon, rekonante la militpo-tencialon de la piedingo, kaptis grandajn partojn de eklezia tero kiujn li distribuis al siaj servantoj kondicxe ke ili servu lin batalante laux la nova metodo. Tiel naskigxis la feuxdismo kiu poste disvastigxis per la Frankaj konkeroj en nordan Italion, Hispanion, Germanion kaj poste en la Slavajn teritoriojn. La Normandoj portis feuxdismon al Anglio per sia konkero kaj poste al suda Italio kaj Sicilio.
La surcxevala kavaliro estis cxe la centro de la euxropa institucio de kavalir¬eco, kies origino multon sxuldis al la inﬂuo de la tradicio de elegante korteg¬eca amo kaj la idoligo de la inaj ricevantoj de tia kortege eleganta amo, kian kristanaj kavaliroj estis ren¬kontintaj en arabaj landoj dum la krucmilitoj. La Ringo de la Kolombo, verko de la frua 11‑a jarcento pri kortegeca amo de Ibm Hazm, araba poeto-filozofo el Kordovo, estis poste multfoje tradukita en plurajn okcidentajn lingvojn. La evoluo de la kavalira “uniformo” de masxkiraso kaj sxirmplatoj kiuj, kune kun turniroj, estis faceto de la kavalira epoko kaj kiuj farigxis plej bone konataj al postaj generacioj, ne eblus sen la piedingo. La kavaliro ne povintus sursalti sian cxevalon sen gxi, kaj ecx se li estus sukcesinta li ne povintus, pro sia peza kaj komplika vestajxo, reteni sian sidlokon sur la cxevalo.
La fino de la politika kaj milita utileco de la gxentilega rajdanta kavaliro kondu-kis al la fondo, en la 14‑a-jarcentaj Anglio kaj Burgundio, de la unuaj Ordenoj de Kavalireco, kiu iniciatis la institucion de la nobelaro – sistemon de privilegio bazita sur socia klaso, kiu havis profundan inﬂuon sur la euxropan socian kaj politikan evoluon.
Arkitekturo, kies evoluo dum la tuta historio estis stimulata de konsideroj kaj teknikaj kaj kulturaj, spertis ke teknikaj evoluoj malfermis novajn belartajn eble-cojn, kaj ke evoluoj kauxzitaj de kulturaj sxangxoj produktis novajn konstrutek-nikojn. La romanika kaj gotika arkitekturoj kiuj faris la cxefan estetikan kontribuon de la Mez¬epoko enkorpigis signifajn teknologiajn novismojn.
La arkitektoj de la gotika katedralo, kiun oni nomis “sxtona ponto al la cxielo” klopodis konstrui cxiam pli altajn katedralojn. Por tion fari ili evoluigis trans-septan volbajxon kaj “ﬂugantan” pilastron, kiuj ne nur ebligis pli altan konstrua-don, sed ankaux liberigis la murojn de parto de la pezo de la plafonoj. Kiam ne plu necesis konstrui la murojn tiel fortikaj kiel antauxe, oni povis uzi multe pli vastan spacon por fenestroj, kio donis eblecojn por la nova metio de vitristo, kiu uzis koloran vitron kun impona efekto en la grandaj vitraloj.
La monumenta gotika katedralo kun sia granda maso kaj sia alta plafono inspiris respektegon, en kiu estis miksitaj espero de savigxo kaj timo de damnigxo. En la 12‑a jarcento, la enkonduko en la katolikan panteonon de la Virgulino Maria in-auxguris sxangxon en la sinteno de la Eklezio. Timon pri la kolero de Dio kaj damnigxo anstatauxis amo, kaj espero pri savigxo – cxi-lastaj kvalitoj personigitaj en la Virgulina Patrino.
Cxi tiu sxangxo necesigis novan arkitekturan stilon por pregxejoj, ekzemplo de kiu estas la Kapelo Pazzi, konstruita en Romo en 1430 en stilo kiun oni nomis la arkitekturo de humanismo. Renesanca arkitekturo, akordigita kun la gamo de homa bezono, respegulis la nove agnoskitan dignon de la homo kaj lian humanecon. Cxi tiu nova arkitekturo ankaux enkorpigis novan teknikon en la uzo de perspektivo kaj de spaca harmonio.
Alia ekzemplo de la interligo de kulturo kaj teknologio estas la maniero laux kiu matematika kaj scienca evoluo dependas de la ekzisto de skriba lingvo. Ali Mazuri atentigis, ke la manko de skribitaj lingvoj malhelpis la evoluon de matematiko en Afriko. Oni povis adicii kaj fari simplan multobligadon parole, sed la dividado kaj la evoluo de aliaj matematikaj aspektoj bezonis skribitan formulon. La evoluo de mate¬matiko, malhelpata pro manko de skribitaj ciferoj, malbonefikis gxenerale sur afrikan sciencan evoluon.
Religiaj konsideroj inﬂuadis la progreson de moderna euxropa scienca kaj teknologia evoluo. Kiam oni enfermis Galileon endome en Romo cxar liaj opinioj pri la movigxo de la sunsistemo estis kontrauxaj al la katolika doktrino, la centro de scienca aktivado sxangxigxis de Italio al norda Euxropo, kaj la mikroskopan laboron de Galileo oni dauxrigis en Nederlando, ne en Italio. Estis nederlandano, Anton van Leeuwenhoek, kiu mal¬kovris bakteriojn kaj spermatozoojn. Galileo mem estis antauxvidinta tiun evoluon dum sia longedauxra batalo kontraux la Inkvizicio kaj la Vatikano. En la komencaj pagxoj de sia libro eldonita en 1630 Dialogo sopra i due massimi sistemi del mondo pro kiu oni kondamnis lin, li skribis, ke la itala scienco estas endangxerigita per la pli granda progreso de gxiaj nordaj rivaloj. Descartes, la plej fama samtempulo de Galileo, decidis, post la kondamno de cxi-lasta, resti en Nederlando, fore de la longa brako de la Inkvizicio.
Fine, estas plej versxajne, ke en Usono kulturaj faktoroj helpis stimuli la evoluon de la teknologio dentista, donante al gxi gradon de graveco ne-atingitan en iu ajn alia lando. Kredeble Usono estas la sola lando en kiu felicxeco estas konsti-tucie sanktigita, per la postulo ke cxiu civitano havas rajton al “Vivo, libereco kaj la strebado al felicxo”. Cxar felicxeco farigxis politika rajto, ne dauxris longe gxis gxi aplikigxis pro etiketo ne nur al la vivo sed ankaux al la arto. Gxis tre las-tatempe usonaj filmoj kaj romanoj devis havi felicxan finon por atingi publikan sukceson, kaj samtempe okulfrapa rideto farigxis simbolo de felicxo kiun devis cxiam portadi cxiuj publikaj figuroj se ili celis sukceson. Okulfrapa rideto necesi-gas perfektajn dentojn kaj tiel la denta teknologio alportis helpon. Pro tio ne estas koincido, ke Usono estas unua en dentista teknologio, same kiel en denta prizorgo de siaj civitanoj.
3.2. Originoj de moderna teknologio
La antikva teknologio evoluis malrapide, sur praktika bazo, per observado de kauxzo kaj efiko. La antikva (kaj la tradicia) teknologioj estas bazitaj sur akumu-lado de praktika scio sen teoria bazo. Tiumaniere oni atingis rezultojn ne klarige-blajn. Cxar inventado ne estis sistema, la hazardo ludis gravan rolon en la determi-nado de la teknologi-evolua rapideco.
La geedzigxo inter scienco kaj produktado naskigis modernan teknologion, kiu nature kaj kulture aux alimaniere, alprenis la karakterajn trajtojn de la socioj el kiuj gxi fontis. Kun la alveno de la moderna teknologio, la evolu¬rapideco kreskis, la teknologio farigxis pli sistema kaj pli bone regata. La rilato inter teknologio kaj scienco pli¬profundigxis laux la speco de la rilato. Komence, sciencaj teorioj sekvis teknologiajn novismojn kaj evoluon, kiel ekzemple en la kazo de la vapor¬masxino. Poste la teorio antauxis la teknologiajn atingojn, kiel en la ekzemplo de la atom¬energio. Cxi tiu aliigxinta interrilato helpis akceli teknologian evoluon, farante gxin pli sistemeca kaj pli prognozebla. Tial la cxefa karakterizajxo de la moderna teknologio estas gxia intima interrilato kun la scienco.40
Fakte, la moderna teknologio prezentas sisteman aliron al la solvo de diversaj problemoj levigxantaj dum la produktado. Pro tio gxi ankaux havas intiman rila-ton kun la moderna industrio, kiu ne-eviteble inﬂuis la manieron de gxia evoluo. La diferenco inter evoluintaj kaj evoluantaj landoj estas, funda¬mente, diferenco de povoscio, kaj povoscio esence temas pri tekno¬logio kaj kapabloj kiuj siavice efikas sur produktadon, kaj cxi-lasta siavice bazigxas sur konsum-konduto stimulita per bezono. Pro tio, do, ekzistas konstanta interagado inter konsumado, bezono kaj produktado, dum kio gusto¬tendencoj inﬂuas bezonon kaj per tio ankaux produkta-don kiu, per kreskanta efikeco kreas novajn tendencojn kiuj siavice ebligas produk-tajxojn malpli kostajn kaj tiel pli atingeblajn.
La evoluo de la konsumsocio en la industria Okcidento necesigis regulan kvanto¬pliigxon de haveblaj varoj kaj servoj kaj samtempe pligrandigxon de produktivo por ke tiuj varoj kaj servoj dauxre farigxu pli konkurenckapablaj. Moderna indus-trio jungis modernan teknologion en tiu klopodo kiu, kune kun altgrade evoluigita laborspeci¬aligxo, ebligis grandan diversecon kaj grand¬skalan normigadon. La rolo de la moderna teknologio, konstante perfekt¬igante industriajn ilojn, materialojn kaj procezojn per teknologia novigo, kredeble kauxzis, ke scienca scio, la bazo de cxiu moderna teknologio, farigxu la decidiga faktoro en evoluado – rolo kiun gxis tiu punkto ludis kapitalo kaj laboro.
Modernigo havas homogenigan efikon cxar, disvastigante la samajn bazajn tekno¬logiajn procedurojn, gxi stimulas instituciajn kaj strukturajn reagojn similajn al tiuj kiujn spertis la Okcidento. Foje oni konfuzis la industrian/¬teknologian civili-zacion kun okcidenta civilizacio, cxar gxuste en Euxropo okazis la unua industria revolucio pro kombino de specialaj cirkon¬tancoj – gxi estus povinta same spontane okazi aliloke, se gxi ne estus ekestinta en Euxropo.
Kiel diras Claude Lévi-Strauss: “… la samtempeco de la samaj teknologiaj per-turboj (kiun tuj sekvis sociaj perturboj) sur tiom vastaj teritorioj, tiel foraj unu de la aliaj, estas klara indiko ke ili estigxis ne pro la genio de iu raso aux kul-turo, sed pro cirkonstancoj tiel gxenerale funkciantaj ke ili estas preter la konscia sfero de la homa penso. Pro tio ni povas esti certaj ke, se la industria revolucio ne estus komencigxinta en nord-okcidenta Euxropo, gxi estus estigxinta je alia tempo en alia mondparto.”41
Simile kiel la samtempa evoluo de agrikulturo en la Meza Oriento kaj en Norda/Meza Ameriko sendepende spronis la kreon de komunumoj ne-nomadaj, komerco, fakigxo de laboro ktp, tiel ankaux la industria civilizacio, se gxi ekestus aliloke ol en Euxropo, estus montrinta esence la samajn karakterizajxojn pro la konformiga inﬂuo de la uzo de necesaj energifontoj kiaj vaporo, karbo kaj oleo, kiuj estis nepraj por la industriigo. Multaj el la sekvoj en la strukturo de industri-ekonomio ne-eviteble estintus similaj, kie ajn unue aperintaj – la levigxo, ekzem-ple, de la proletaro aux la eblecoj por evoluigi grupan agadon pro la grandnombra kunigxo de fabriklaboristoj, kio kondukis al la starigo de sindikatoj, kio siavice havis gravajn sociajn, politikajn kaj ekonomiajn sekvojn.
La fakto ke la industria/teknologia revolucio okazis unue en Euxropo ne nur ga-jnigis por tiu regiono valoregan avantagxon kiu permesis al gxi domini la mondon dum jarcento kaj duono (supera militarmilaro estante grava krom¬produktajxo de la industria revo¬lucio) sed ankaux kauxzis, ke oni rigardis okcidentajn valorojn kaj tradiciojn kaj iliajn apartenajn formojn de sociaj kaj politikaj organizoj kiel ne disigeblajn de la moderniga procezo.
La cxefa allogajxo de evolulandoj por eksterlandaj fabrikaj kaj procezaj entre-prenoj estis la malalta kosto de la laborforto. Tamen, la lauxgrade pligravigxanta rolo ludata de teknologio en produktado, rapide forrongxas tiun avantagxon, antaux cxio en landoj kie teknologiaj kapabloj kaj infrastrukturo restas grandaparte se-nevoluaj.
Moderna teknologio estas kulture neuxtrala ne nur pro la fakto ke gxi estas la produkto de iu soci-kultura kaj ekonomia sistemo kaj evoluis por plenumi la bezo-nojn de tiu sistemo, sed ankaux pro siaj specialaj soci-kulturaj implicoj. Ekzem-ple, el la pliigxo de mehxanizado kaj auxtomatigo de la fabrikaj procezo¬sistemoj en la industriaj socioj, rezultas pli granda produktokvanto cxe cxiu laboristo, tiel malaltigante la industriajn laborbezonojn kaj kreante kroman laborforton.
Ju pli granda la utiligo de alta teknologio en la industriaj produkto-procezoj, des pli granda la bezono por pli bonaj kvalifikoj cxe la laboristaro, el kio rezultas rap-ide pliigxanta nombro de nedungeblaj subkvalifikitaj laboristoj. Krome, edukosis-temoj kiuj ankoraux ne algxustigxis al la sxangxigxanta situacio, dauxre produktas gejunulojn kies lernitajxoj malbone ekipas ilin por la sxangxigxantaj bezonoj de la ekonomio. La ekonomiaj kaj sociaj sekvoj de junularo proporcie pligrandigxanta kun malgrandigxantaj perspek¬tivoj por enspeziga dungigxo en la industriaj socioj, alportis dubojn pri la okcidenta evolu-modelo bazita sur la sencxesa strebado al pli granda produktivo, konkurenco kaj profito.
3.3. La transigo de teknologio
La fundamenta demando levigxanta el la transigo de teknologio estas tiu de elekto – elekto de la teknologio plej tauxga por la specifaj bezonoj de la koncerna lando. Duavica sed same grava demando estas cxu elektita speco de teknologio estas adaptebla al la specifaj cirkonstancoj de la socio kaj cxu cxi-lasta kapablas mastri gxin.
Kiel montrite supre, moderna teknologio estas intime ligita al la industria evolu-modelo, disvolvita por tauxgi al la bezonoj kaj cirkonstancoj de la industri¬landoj. Post sendependigxo, la evolulandoj, kiam ili importis tekno¬logion por stimuli ekonomian kreskon kaj evoluon, ne havis elekton inter kapital¬intensiva kaj labor¬intensiva tekno¬logio. Ili devis importi la unue-menciitan kvankam la lasta estus pli tauxginta por iliaj celoj.
Aparte de la aldona ekonomia sxargxo pro la kosto de kapital¬intensiva teknologio sur landoj ne havantaj grandan propran kapitalon, okazis konsider¬inda socia misordo pro la kreskanta fendo kiu ofte ekestis inter la inerta, kampara eko-nomio kaj la pli dinamisma urbo-centrigita ekonomio kie situis la novaj indus-trioj. En landoj kun cxefe kamparaj ekonomioj kie oni aplikis la esence urban ok-cidentan industri¬modelon kaj gxian teknologion, ankaux okazis iugrada al-urba migrado kun seriozaj sociaj sekvoj.
La teknologi-transigo de industrilandoj al evolulandoj plej ofte pro diversaj kia-loj ne alportis la deziritajn rezultojn. Ekzistas vasta miskompreno en evolulandoj pri la karaktero de moderna teknologio, kaj ankaux subtakso de la malfacilajxoj pri sukcesa transigo de gxi en soci-kulturan medion malsaman al tiu en kiu gxi evoluis. Rezulte de tio, la ricevantaj landoj ne suficxe klopodis adapti la importitan teknologion al siaj specifaj bezonoj kaj cirkonstancoj.
Tre disvastigxis krome la sento, ke moderna teknologio estas acxetebla tute preta kaj necesas nur gxin “konekti” kiel televidilon, kun eventuale nur bagatela gxustigo de la anteno. Moderna teknologio tamen estas kultura produkto – pro-dukto de individua speco de kulturo kaj socio kiun necesas asimili kiel cxiun alian eksterlandan kultur¬produkton. Cxiu moderna teknologia procedo estas finprodukto el serio da evoluigoj asimilitaj en diversaj etapoj far la laboristaro kaj sociaj grupoj, kaj enradikigxinta en iliaj vivmanieroj kaj labormanieroj. La historio de teknologia evoluo montras, ke estas malfacile por socia grupo aux laboristaro asimili novan teknikon ne asimilinte aux mastrinte la malnovan teknologion sur kiu bazigxis la nova. La evoluigo de indigxenaj teknologioj ne nur faciligus ilian asimiligxon fare de la loka logxantaro, sed ankaux, antauxenigante la kreskon de teknologia kulturo, frontus la problemon, kiun renkontas multaj evolulandoj, de adekvata prizorgo de eksterlandaj teknologioj importendaj.
Abdus Salam, kiu estas Nobelpremiito kaj direktoro de la Internacia Centro pri Teoria Fiziko en Triesto ofte indikis la eraron faritan de evolulandoj kiuj klopodas acxeti teknologion sen investado en la bazaj sciencoj. Li emfazis, ke teknologio sekvas sciencon kaj ke se lando ne bone regas sciencon, gxi neniam povos bone regi tekno¬logion. Lia konsilo al evolulandoj estas, ke ekonomia prospero nun-tempe trovigxas sur la teritorio de sciencobazita alt-teknologio, kaj ke la plej be-zonata investo sur tiu kampo estas gxuste investo en la kreado de altgrade kompe-tentaj sciencistoj. “Por longedauxra efikeco, teknologiaj transigoj devas cxiam progresi man-en-mane kun sciencaj transigoj,… la scienco de hodiaux estas la teknologio de morgaux”.42
Investado nur en la bazaj sciencoj, en scienca homforto kaj scienca esplorado tamen ne suficxas, se gxin ne akompanas celkonscia fortostrecxado por ekspluati ties teknologian potencialon. Je la fino de la 18‑a jarcento ekzistis versxajne pli granda koncentrigxo de famaj sciencistoj en Parizo ol en iu ajn alia urbo de la mondo. La frua scienca sukceso de Francio bazigxis sur la progresinta stato de matematika instruado en tiu lando, sed la sciencaj fakultatoj posedis karakteron de altlernejoj esence por-instruistaj. Francaj sciencistoj aljugxis pli da graveco al matematika esplorado ol al tiu celita industri-direkten, dum en Germanio la indus-trio inﬂuis sciencajn esplorojn en la direkton de teknologia aplikado. Jam en 1938, kaj Germanio kaj Britio estis tiurilate preterpasintaj Francion, kiu en 1930 estis ankoraux sur la dua loko inter la plej grandaj eksportantoj de patentoj tutmonden (post Usono).43
Manko de kompreno en la plej multaj evolulandoj pri la ligo inter nacia scienca kapacito kaj la enradikigo de fremda teknologio kondukis al la konvinkigxo, ke ne necesas post-imiti la esplor¬klopodojn de la industrilandoj per konsiderindaj in-vestoj en scienca esploro kaj evoluo, cxar oni ja povas acxeti teknologion lauxbe-zone. Tiurilate la Homa Evoluraporto de UNDP en 1992 notas, ke kvankam pli-grandigxas en la industrilandoj la procentajxo de la Malneta Nacia Produkto direk-tita al scienca esplo¬rado, tiu en la evolulandoj reduktigxas.
Sekve la plej multaj evolulandoj ne suficxe strecxas siajn fortojn por formuli ko-heran politikon koncerne sciencon kaj teknologion, por evoluigi sian sciencan edukadon, por antauxenigi sciencan kulturon, nek por helpi en la kreado de tauxgaj kondicxoj por la evoluigo de endogena teknologio. La relativa manko de graveco atribuita al scienco kaj teknologio en evolu-strategioj respegulas la fakton, ke en la plej multaj evolulandoj ne ekzistas registara ministerio kun respondeco pri scienco kaj teknologio.
La malvolontemo de industrilandoj transigi al evolulandoj scion pri patentitaj teknologiaj procedoj certe estas faktoro kontribuinta al la manko de sukceso en teknologia transigo. Tamen, la ritmo de teknologiaj sxangxoj akceligxas gxis tia grado, ke la teknologiaj cikloj de industri¬produktado farigxas pli kaj pli mallongaj je dauxre plirapidigxanta ritmo, kaj sekve la simpla akiro de teknologia procedo fare de evolu¬lando ne suficxus por doni al tiu lando teknologian konkurenc¬kapablon se gxi ne posedus la infrastrukturon kaj la inventeman kapablon necesajn por gardi sian lokon en la evoluado de la koncerna fako. Ekzemple, mikroblata teknologio evoluis tiel rapide, ke la procezo, se scio pri gxi estus akirita de evolulandoj iam ajn dum la lastaj du jardekoj, tre rapide arkaikigxintus.
Fine, evolulandoj nemulte klopodis lerni el la spertoj de aliaj evolulandoj kiuj klopodis transpreni okcidentan teknologion por tiel profiti de iliaj sukcesoj kaj mal¬sukcesoj. Krome, la obstina opinio, ke moderna teknologio estas monopolo okcidenta malhelpis multajn evolulandojn elsercxi teknologion adaptitan aux evoluigitan fare de la pli industriigitaj el la evolulandoj, kio preskaux certe estintus pli malmultekosta kaj eble pli tauxgus por iliaj bezonoj kaj cirkonstancoj. 
4.
LA DEFIO DE LA EVOLUO 
Walter Rodney, akademiano el Gujano, klare kaj koncize priskribis la evo-luprocezon jene:
Socio evoluas ekonomie laux la pligrandigxanta kapablo de siaj membroj kune regi sian medion. Cxi tiu kapablo estri la medion dependas de la grado gxis kiu ili kom¬prenas la naturajn legxojn (t.e. scienco) de la grado gxis kiu ili utiligas tiun komprenon por inventi laborilojn (t.e. teknologio) kaj de la maniero en kiu ilia laboro estas organizita.44
Ekonomia evoluo bazigxas multrilate sur la efika produktado kaj distribu¬ado de varoj kaj servoj, kio siavice dependas de la efika aplikado de la teknologio al la solvoj de problemoj renkontitaj en la certigo de tia efikeco. Tial evolulandoj ne povas eviti la neceson disvolvi kaj mastri la tekno¬logiojn bezonatajn por sia propra ekonomia evoluo se ili deziras regi kaj determini la direkton de tia evoluo.
Ekzistas pluraj aliaj faktoroj gravaj por la evolu-ekvacio – selekto de evoluspeco, selekto de teknologioj importendaj, adaptendaj aux kreendaj; selekto de edukosis-temo, inkluzive de gxia enhavo kaj selekto de produkto¬manieroj kaj organizo-formoj, cxio el kio devas enteni altan kulturvaloron. Ekzemple, la japana sistemo de dumviva dungado estis multe pli efika en tiu socio ol estintus la okcidenta metodo de dungo/maldungo.
El la japana ekonomia historio oni povas cxerpi plurajn lecionojn eble pli in-struajn por evolulandoj ol similaj el la Okcidento, cxar la japana modernigxo ko-mencigxis en formo de sxtatkapitalismo, kiu pli similas la ekonomi-planadon en la plej multaj evolulandoj ol la okcidenta, privata, liber-entreprena modelo:
a)		La plej kompetentaj homoj elektigxis al registaraj oficoj laux rigora selekto-maniero;
b)		La post-Meiji’a Restauxra Registaro faris intencan decidon identigi tion kio estas plej bona en cxiu fako de scio kaj teknologio, esplori kie gxi ekzistas kaj elsercxi gxin;
c)		Ankaux intencan decidon “japanigi” la teknikojn kaj modelojn importitajn el la Okcidento;
cx)		Anstataux klopodi samtempe modernigi cxiujn sektorojn de la ekonomio, oni elektis certan nombron da sxlosilaj sektoroj sur kiujn oni direktis sian atenton rilate investadon kaj edukadon. Kiam tiuj sektoroj altnivele funkciis, ili agis kiel motoro kiu kuntrenis la tutan ekonomion, el kio profitis la aliaj sektoroj;
d) 		Ekzistis intenca edukpolitiko kun klaraj celoj, bazita sur deviga elementa edu-kado por cxiuj kaj emfazo sur scienca kaj tekno¬logia edukado cxe la triagrada nivelo. La instalado de univer¬sala edukado komencigxis en 1871. En 1873 nur 28% el la lernej-agxa popolo cxeestis lernejojn; komence de 1904 la pro¬centajxo atingis 98%.45 En 1880, 90% de la unuaj finstudintoj en la Universi-tato de Tokio akiris diplomojn pri fiziko aux kemio.
4.1. Edukado en evoluo
Kvankam kulturo estas la sxlosilo kiu malfermas la krean potencialon de ko-munumo aux socio, edukado estas la ilo kiu povas muldi kaj gvidi la evoluon de tiu potencialo, samtempe direktante gxin al sopiratajxoj de la komun¬umo. Ekzistas konstanta interagado inter edukado kaj kulturo; se tiu pri¬lumas aferon, cxi tiu gxin metas en perspektivon. Edukado estas impregnita per kulturo, sed cxar kulturaj modeloj kaj signifoj trans¬metigxas cxefe per edukado, oni povus iasence konsideri kulturon kiel rezulton de edukado. Tial oni povus eble rigardi edukadon kiel la plej potencan agenton por kultura evoluigo aux sxangxo, kaj ne nur kiel neuxtralan mehxanismon por kultura perado. Skribo¬kapablo, ekzemple, estas la plej grava perilo por konservado kaj transmetado de spertoj. Tiuj kulturoj, do, kiuj ne posedis tiun klerecon, trovis sin malpli kapablaj akcepti sxangxon kaj pli facile penetreblaj kaj inﬂueblaj de eksterlanda kulturo.
Kiel povas edukado kontribui al kultura evoluo kiun oni povas tute prave kon-sideri la gisto certiganta la evoluon de socio, donanta al gxi la potencon de sine-sprimo kaj-sinreformigo? Unu maniero estus evoluigi edukometodojn kiuj kreas interne de komunumo aux socio situaciojn en kiuj oni povus plialtigi la gxeneralan nivelon de konscio kaj pligrandigi cxe la homoj ilian komprenon pri la propra potencialo. La komunumo devas rekoni la potencialon de siaj propraj rimedoj se gxi deziras alkonstrui sur tiuj samaj rimedoj; cxi cxio estas neprajxo por endogena evoluo.
Edukado, per sia potenco por plivastigi la mensajn horizontojn de la individuo kaj por krei konscion pri la eblecoj kiujn havigas pli granda scio pri la cxirkaux-anta mondo, alportas esperojn plenumeblajn nur en harmonio kun ties kultura universo kaj tiu de lia propra socio. Se eduko¬sistemoj estas malbone adaptitaj al realaj situacioj kaj al la aspiroj kaj bezonoj de la komunumoj priservataj, la trans-metitaj valoroj ne estas tiaj, kun kiaj la tuta komunumo povas identigxi, kaj ne tiaj, ke ili inspiras tiun komunumon al mobilizado de siaj kolektivaj volo, energio kaj originaleco, per kiuj gxi povus aktive postsekvadi sian propran kontinuan evo-luprocedon.
En multaj evolulandoj oni ne permesis, ke tradiciaj edukformoj disvolvigxu en integran modernan sistemon per pograda aldonado de eksterlandaj teknikoj kaj enhavo. Plejofte moderna edukado en tiuj landoj estis eksterlanda surgreftajxo kiu ignoris tradiciajn scion kaj valorojn kaj ofte injekciis negativajn sintenojn kontraux ili. Dum la kolonia epoko kaj la tuj-posta, la sendependigxa, generacioj da studen-toj maturigxis lernante pli da historio pri la “patra” lando ol pri sia propra; kaj tio kion ili lernis pri sia historio ofte prezentis la vidpunktojn de la metropolaj poten-culoj kaj cxi ties percepton pri gxia rolo en tiu historio.
Dum la kolonia periodo, tiuj aspektoj de la edukosistemoj de la metropoloj trans¬plantitaj al la kolonioj ne estis adaptitaj al la cirkonstancoj de cxi-lastaj. Tiu programo alkondukis kulturajn aberaciojn kiajn Nos ancêtres, les Gaullois (niaj prapatroj, la Gauxloj) kion oni instruis al infanoj en francaj kolonioj; kaj simile en la brita kolonia sistemo, la tro-emfazon sur klasikaj studoj greka kaj latina, bazitan sur la supozo, ke la valoroj de tiuj du civilizacioj estis universale validaj kaj aplikeblaj.
Jam en 1881, Edward W. Blyden, praido de afrikaj sklavoj, kiu naskigxis en Dana Okcidentindio, en sia inauxgura lekcio kiam li farigxis la prezidanto de la Kolegio Liberia en Monrovio, esprimis bedauxron pri la distancigxo for de la afri-kaj tradicioj kaj pri la tiea sin-malestimo kiujn estis kauxzintaj la euxropeca edu-kado. Li urgxis la studentojn de la Kolegio esplori enlande por tie tiri inspiron el la propraj radikoj.46
La kontrasto kun la situacio en Japanio, kiu ankaux tiuepoke komencis disvolvi la propran publikan edukosistemon, estas tre instrua. La Imperia Edikto pri Edu¬kado, eldonita la 30‑an de oktobro 1890 deklaras: “Niaj imperiaj prapatroj fondis Nian Imperion sur vasta kaj longedauxra bazo kun firme enradikigxinta virto; Niaj regatoj, unuigxintaj kiel cxiam en lojaleco kaj gefila devoteco pruvis, de generacio al generacio, la perfektan kvaliton de tiuj fondaj principoj. En ili trovigxas la gloro kaj la esenca karaktero de Nia Imperio kaj en ili ankaux kusxas la inspiro kaj fonto de Nia edukado.”47
La edukosistemoj enkondukitaj dum la kolonia epoko estis antaux cxio intencitaj por la bezonoj de statika socio kaj por la edukado de homoj kiuj plenigas in-struajn, oficejajn aux malaltnivelajn administrajn postenojn, ne de tiuj, kiuj ok-upos la kadrajn, estrajn, funkciojn kiaj estus bezonataj en dinamisma, produktiva socio. Oni tial pli emfazis literaturan edukadon kaj preskaux aux tute ne klopodis krei cxe homoj teknikajn aux ciferajn kapablojn. Cxi tiu kutimo heredigis malkon-venan situacion, kies efikon oni ankoraux povas klare rimarki en la vasta plimulto de evolulandoj, kie oni ankoraux konsideras administran kapablon (disde estra) pli grava ol teknikan. Por akiri promocion preter certa nivelo, teknike kvalifikitaj pro-fesiuloj ankoraux devas eniri administrajn postenojn. Cxi tiu heredajxo pruvigxis granda malavantagxo por la disvolvigxo de la plej multaj Triamondaj landoj – malavantagxo kiun multaj el ili klopodas venki. La fortostrecxo dedicxita al la venko de la malutileco de eduko¬sistemo baze literatura tamen varias de lando al lando, depende de la graveco atribuita en la landa evolu-strategio gxenerale al edu-kado kaj specife al scienca kaj teknologia edukado.
Grava aspekto de la edukopolitiko estas gxia trafeco – gxi estu parto de evolu-strategio cxioinkluziva kiu prenas en konsideron la bezonojn kaj esperojn de la popolo, kaj kies celo kaj enhavo estas bazitaj sur la socia, ekonomia kaj kultura medio. La edukmaniero laux kiu oni instruas al homoj labori estas kriterio de gxia trafeco. Akceligxanta teknologia progreso rapide arkaikigas kapablojn kaj tio sub-strekas la gravecon de teknologia adapt¬ebleco. Estas do pli grave instrui al homoj lerni ol transdoni specifan scion kiu baldaux arkaikigxos.
La rolo de edukado por la evoluigo de produktado estas sxlosila, cxar gxi en-plantas kutimojn, sintenojn, praktikojn, teknikojn kaj scion. Gxi ankaux ludas gravan rolon en la progreso de teknologia kulturo kaj en la evoluigo de inventema potencialo. Adaptado de edukado al la bezonoj de produktiva socio signifas evoluigon de baza teknologia instruado, kiun akompanu volonteco fare de la socio integrigi la rimedojn por tekno¬logia progreso en sian kulturon, en siajn kutimojn kaj en siajn ekonomiajn morojn.
Cxiu ekzamenado de la soci-kulturaj faktoroj inﬂuantaj la evoluon de tekno¬logia kulturo en la plej multaj evolulandoj elstarigus la malaltan valoron atribu¬itan al belartaj produktajxoj kaj, sekve, al teknika kaj por-kariera eduk¬ado, kiujn necesas pligravigi en la valorsistemoj de evolulandoj. La iniciat¬intoj de la Industria Revolucio en Britio estis metiistoj – muelej¬konstruistoj, horlogx¬istoj, kanal¬konstruistoj kaj forgxistoj. La inventajxoj kaj novismoj de tiuj metiistoj (uzo de fero por sxip¬konstruado, vapor¬lokomotivo por rel¬transporto, la uzo de vaporo ankaux por peli fabrik¬masxinojn, kanal-dezajno por transportado de industri¬varoj ktp) instigitaj kaj kuragxigitaj de sistemo kiu ne asignis al ilia laboro malaltan statuson, donis avantagxon al Britio dum la Industria Revolucio, kio helpis tiun landon resti en la ekonomia avangardo dum almenaux cent jaroj.
Scienca kaj teknologia edukado povas ludi gravan rolon en la evoluigo de anali-zaj kaj sintezaj kapabloj, kuragxigante la uzon de kritika jugxado kaj la evolu¬igon de observa kaj krea potencialoj. Teknologion oni devus enkonduki en frua stadio de la gxenerala edukado, ne nur pro la ebleco, ke gxi funkcios kiel porkariera ek-lernilo, sed ankaux cxar gxi reprezentas nepran parton de la cxiu¬taga vivo. Baza scio pri gxi estas do esenca por la kompreno de la homa medio kaj por la inter¬aktivado kun gxi. Oni povus enkonduki en element-lernejan stud¬programon temon sciencan kaj teknologian, bazitan sur observado kaj eksperiment¬ado kaj ligitan kun situacio en la normala vivo – ekzemple pri sanigaj mangxajxoj aux mediprotek-tado. Verdire, la edukosistemo devus, jam komence de la elementa lernoperiodo, havigi la ilojn por scienca kompreno pri la mondo kiun la infano vidas cxirkaux si.
Tiaj evoluoj povus plenumi sian veran potencialon nur se ilin akompanus (aux antauxus) fundamentaj sxangxoj en la stud¬programaro – ekzemple, disvolvo kaj re¬strukturo de instruado de matematiko (kiun oni prave priskribis kiel la lingvon de la scienco), krome la integrigo de scienca instruado en la gxeneralan edukadon, kaj la kunligo de cxi-lasta kun la solvado de lokaj problemoj. Sed estas egale grave plibonigi la instru¬metodojn – pli da kreemo en la instruado, rekompenco por in-ventemo en la klascxambro, kuragxigo de kritika sinteno far la studantoj kaj emfazo sur “lerni kiel lerni”.
Se oni povus enkorpigi tiajn principojn kaj klopodojn en la kulturajn kutimojn de la celita socio, tio faciligus plifirmigon de la ligoj inter gxia eduka kaj produk-tiva aktivado. Tio povus konduki al la kreado, disvolvado kaj adaptado de en-dogenaj teknologioj, kiujn oni povus uzi kiel greftilojn por la en¬konduko kaj asimilado de ekster¬landaj teknologioj. Akademia esploro, direktita al lokaj temoj ekde gxia simpla element¬lerneja origino, pli facile enfokus¬igus la verajn evolu¬bezonojn de la lando. Krome la loka komercista komun¬umo pli versxajne kon-tribuus finance al baza scienca esploro sur kampoj kiuj kredeble rezultigus ion pozitivan por la loka industrio.
La esprimo homa evoluo mem implicas ke tia evoluo ne okazu je la kosto de homaj rajtoj. Prefere per edukado oni antauxenigu la respekton por la rajtoj de aliuloj kune kun ilia rajto esti malsamaj. Tamen, neniu kvalito de civilizacio, kiom ajn progresinta, garantias toleremon en krizaj situacioj kontraux tiuj kiujn oni konsideras malsamaj; nek estas gxi defendilo kontraux la perforto de akceptitaj konduto-normoj. Negativaj stereotipoj pri minoritataj grupoj kasxe kauxras en la subkonscio de la socio kaj en komplikaj situacioj facile alsurfacigxas, liverante pretan pretekston al politikaj ekstremistoj. Lastatempaj eventoj en iuj partoj de Euxropo povus facile okazi ankaux en cxiu multetna socio per hazarda kunigxo de esceptaj cirkonstancoj. 
Nur edukado, prefere ekde frua infanagxo, povus en komunumo fine doni etikan dimension al la gxenerala konduto de majoritata grupo kontraux individuoj aux grupoj minoritataj rigardataj kiel malsamaj. Tia edukado povus konstrui remparojn kontraux la speco de prakondutacxo kiun plimultoj emas adopti en periodoj de nacia histerio kauxzitaj de profunda socia krizo.
Infanoj havas naturan inklinon kompati, instinktan kaj ofte akutan senton pri justeco, same kiel kapablon preterrigardi diferencojn inter si kaj aliaj infanoj – kvalitoj kiujn la socio instruas al ili regi, kaj survoje al maturigxo malatenti kaj forjxeti. Edukado kiu intervenas frue en la lerneja vivo de infano, povus plifortigi tiujn naturajn tendencojn, tiel ofertante ankrigxon al tiuj tendencoj en la maro de sociaj antauxjugxoj en kiu infanoj trovigxas en sia lukto difini sian identecon kaj siajn rilatojn kun la plenkreskula mondo. 
Edukado por interkultura interkomprenigxo ankaux direktigxu al la junularo por pli¬fortigi ties naturan kapablon konstrui pontojn interkulturajn. Gejunuloj emas esti pli movigxemaj, pli malfermaj en siaj sintenoj kaj trovas pli facile eblecojn por interkulturaj rilatoj. La kulturaj bariloj de la junularo estas pli penetreblaj. Junuloj, pli ol iu ajn alia segmento de la socio, kapablas montri instinktan komprenon kaj aprecon pri aspektoj de kulturoj ne-propraj. En muziko, ekzemple, iaj formoj disvastigxas sukcese trans naciajn, lingvajn, rasajn kaj kulturajn barojn kaj vekas similajn sentojn en la tutmonda junularo dum pli agxaj generacioj ofte restas senkomprenaj kaj netusxitaj de la sama muziko.
Fine, socioj, same kiel homoj, posedas rezervon da idealoj kiuj donas al ili in-spiron kaj kiujn ili klopodas, ne cxiam sukcese, sekvi. Tamen, kiam ili sukcesas vivi laux tiuj idealoj kaj transformi ilin en agojn, tiam socioj kaj individuoj kapab-las levigxi super mallargxmensan egoismon kaj antauxjugxon, montrante la plej belajn kvalitojn de la homa spirito. Unu el la cxefaj taskoj al kiuj edukado devus celi estas restauxri la disvolvigxon de la kvalitoj de la homa spirito. 
4.2. Arto kaj kreiveco en evoluo
Landoj kun belartaj tradicioj aplikeblaj en industrio, kiel ekzemple industria dezajno, devus kuragxigi la homojn en tiu direkto. Oni aplikas industrian dezajnon al pli-malpli cxiuj fakoj de la moderna vivo; la kvalito de la dezajno, rilate kaj al gxia estetiko kaj al gxia praktikeco, estas rekonata kiel sxlosila faktoro en la elekto fare de la konsumanto. Plue, la plimulto de industria dezajno ne bezonas altajn instalo-kostojn, nek altnivelan teknologion, nek amasan kapitalon – cxiuj el kiuj limigis ekonomian evoluon en la Tria Mondo. Artiklon oni povus dezajni en unu mondoparto por fabrikado en alia kun merkato-celo en ankoraux alia parto de la mondo.
La krea talento, imagopovo kaj dezajninspiro montritaj, ekzemple, en karna¬valaj artajxoj de iuj landoj kiaj Brazilo, Trinidado kaj Tobago kaj aliaj karibaj landoj, entenas multe pli ol nuran kostumdezajnon, kaj oni povus certe apliki tiun talenton kun sukceso en industria dezajno. La starigo de rimedoj kiaj dezajn¬lernejoj aux kursoj pri industria dezajnado en jam ekzist¬antaj institutoj, povus atingi multon, se oni malfermus la kranon de la talento¬rezervujo kaj ﬂuigus la talenton en direkto evolustimula.
La antauxenigo de la kreivo en individuoj estas necesa por varti ilian kapablon malkovri, inventi aux reinventi esprim¬formojn tauxgajn por la kultura universo de sia propra socio. La kreema artisto ofte ludas duoblan rolon de unuﬂanke es-primanto de la sociaj kolektivaj kredoj kaj valoroj kaj aliﬂanke stimulanto de gxia kolektiva imago¬povo. Tiurilate la artisto ludas rolon de ne¬taksebla valoro en la transformado de socio – rolo ofte volonte atribuata al edukado, sed en kiu la artista kontribuo restis ofte, grandaparte nerekonita.
La artisto kaj cxiuj kreemuloj posedas esprim¬manierojn kaj fantazion kiuj kvali-fikas ilin kiel portantojn de kulturaj valoroj, kiel ankaux inspirantojn de novaj valoroj kiuj siavice montras la evolu¬direkton de ilia socio. Tial belarta kreiveco, pli ol iu ajn alia homa agado, estas nedisigebla de la civilizacio kiu gxin nutras kaj kies esencon gxi ja esprimas.
Edukado povas grave kontribui al la firmigo de cirkonstancoj favoraj al artisma kreado. Cxiun tiucelan politikon oni direktu unuavice al infanoj, ne nur cxar indi-vidu-nivela kultura disvolvigxo estas plej efika se komencita infanagxe, sed ankaux cxar la plej multaj infanoj havas nedifektitan sentemon, potencan imago¬povon kaj kreemon kiuj plej ofte perdigxas aux malakrigxas dum la plenagxigxado.
Tra la tuta historio, la homkonstruita medio estas unu el la cxefaj kulturaj es-prim¬formoj, respegulante samtempe teknikajn solvojn al la problemo de sxirmejoj por iu popolo, kiel ankaux la propran artisman sentemon, estetikajn valorojn kaj religian kredon. Tiel la arkitekturo de diversaj popoloj montras diferencojn, ne nur pro la evidente malsamaj klimatoj, sed ankaux en similaj klimataj cirkonstancoj. Rimarkinda ekzemplo de tio estas la konstruajxoj por religia kunvenado, nome: pregxejoj, moskeoj, temploj, katedraloj ktp.
Arkitekturo kiu, kiel komuna arto esprimas pli ol iu ajn alia artformo la kulturajn valorojn de komunumo, historie cxiam estis unu el la cxefaj esprimiloj de krea energio komunuma. Tial la importado far evolulandoj de normigitaj arkitekturaj modeloj, ofte tute maltauxgaj por ilia klimato, multfoje montrigxas kosta kaj ne-praktika, sed gxi krome sufokas lokan arkitekturan kreemon kaj en tiu senco gxi rabas de lokaj komunumoj ne nur cxefan kulturesprimilon kaj kreemilon, sed ankaux senfinan okazon por uzi sian naturan genion por evoluado de teknikaj kaj loke inspiritaj solvoj al la problemo de sxirmejoj – dauxre kreskanta problemo de la moderna socio kun rapida tro-urbanizado.
La indigxena urba arkitekturo de iu lando estas ankaux natura spegulo por la popola koncepto de spaco-uzado kaj formoj de la socia vivo kaj socia organizado, inkluzive de la organizado de siaj produktoprocezoj. Cxiuj islamaj socioj, ekzem-ple, havas tre evoluintan senton de persona privateco kiun oni rimarkas en ilia tradicia domarkitekturo, kie la domoj frontas internen. Arkitekturo trovas sin inter-faco inter artisma kaj industria dezajno. Eble gxi estas perfekta ekzemplo de la malfacilo starigi dividolinion inter kreemo artisma kaj kreemo kun pli produktiva karaktero. Artisma kreemo ne estas facile bridebla. Gxi ofte estas infekta kaj nee-viteble supersxauxmas en aliajn agado¬sferojn, tiel inﬂuante ilin kaj agante kiel stimulilo kaj katalizilo. La aktiva antauxenigado de artisma kreemo estas do nepre bonfara al la evoluo de socio kiel tuto.
Krea genio estas individua donaco kiun oni povas nek arte stimuli nek programi. Oni povus tamen krei etoson, kiu kuragxigus kaj stimulus la gener¬adon de novaj ideoj fokusitaj aux sur specifan problemon aux sur selektitan problemaron. La etoso kreita povus agi kiel magneta kampo kiu allogus pliajn novajn ideojn, tiel esti-gante pozitivan ciklon en kiu sukceso generus sukceson. La Silikona Valo de Kali-fornio ne estas reproduktebla en socio nekapabla aux nevolanta doni la necesan stimulon por la kreo de tia medio. Unu el la cxefaj kvalitoj de dinamisma entre-prenema socio estas inventemo kaj noviga kapablo kiuj intime ligigxas kun la valoro atribuita al novaj ideoj kaj kun la konscio pri ilia evolupotencialo.
4.3. Scienco kaj teknologio en evoluo
Scienco kaj teknologio ne estas sendependaj, izolitaj eroj en la evolu¬procezo. Ili estas parto de homa, ekonomia kaj kultura medio, kiu lasta¬sxtupe determinas la opor¬tunan aplikadon de scienca scio al la veraj bezonoj de la lando. La teknologia evoluo en Britio kiu kondukis al la Industria Revolucio bazigxis sur veraj lokaj bezonoj kaj prezentis solvojn kiuj plej bone adaptigxis al la komplekseco de eko-nomiaj kaj soci-kulturaj cirkonstancoj tiamaj en la lando.
Teknologio estas nek socie nek kulture neuxtrala elemento, simple import¬ebla kaj asimilebla, nek gxi estas okcidenta inventajxo kiu necesigas grand¬skalan akcep-ton de la vivstiloj kaj organizoformoj de la nordatlantikaj landoj por inicigxi en gxiajn misterojn. La enkonduko de cxiu nova teknologio estas kultura fenomeno kiu inﬂuas rekte aux nerekte la vivmedion kiel ankaux la konduton kaj kulturajn valorojn de la koncerna socio. Plue, kulturaj valoroj ofte estas difina faktoro en la selekto kaj frapimpreso de teknologio. La muta supozo de multaj homoj, ke nor-datlantikaj kulturoj estas superaj al aliaj mal¬helpas dialogon kaj komercon inter unu suda lando kaj alia suda lando, same kiel la intersxangxon de spertoj kaj ek-sperteco kun aliaj evolulandoj, kiam la spertoj de cxi-lastaj plej ofte pli rilatas al la situacio en aliaj evolulandoj.
La spertoj de pluraj sudorientaj aziaj landoj montris, ke imponaj rezultoj povas esti atingeblaj pere de imagoplena kaj inventema aplikado de scienco kaj teknologio al evoluo. Evolulandoj devas difini siajn proprajn prioritatojn kaj celojn sur la kampo de scienco kaj teknologio, formuli kuntekstan politikon sciencan kaj teknologian kiuj respegulas tiujn celojn, certigi suficxan kaj tauxgan sciencan kaj teknologian edukadon kaj starigi infrastrukturon por la antauxenigo de esploro en kampoj plej tauxgaj por la propra disvolvigxo.
Trafi la gxustan teknologian elekton, cxu de importita, cxu de enlanda tekno¬logio, estas gxenerale rekonata kiel grava faktoro en evoluo. Oni ne povas konsideri a priori unu specifan teknologion la plej tauxga por evolulandoj. Oni jugxu en la kunteksto de lokaj cirkonstancoj, bezonoj kaj interesoj kaj ne laux eksteraj. Se konsideri la gamon de konkurencaj teknologioj, tio tamen ne estas tre facila tasko, ecx se la elekto estas limigita al tiuj teknologioj kiuj estas konsiderataj tauxgaj por la lando kaj situacio koncernataj. Oni ne rigardu teknologian elekton kiel decidon nur taktikan, sed oni donu al gxi ankaux rolon strategian. Oni devas klopodi iden-tigi strategiajn teknologiojn kiuj estas specife katalizaj por evoluado kaj koncen-trigxi sur tiujn. Informadiko, ekzemple, montris sian kapablon transformi la manieron en kiu laboro estas organizata kaj regata kaj en kiu problemoj estas anali-zataj kaj solvataj.
La adaptado de teknologiaj solvoj al lokaj cirkonstancoj implicas pli grandan uzon de lokaj materialoj. Okaze de la havigo de tauxgaj sxirmejoj, ekzemple, kio estas ne nur baza universala bezono, sed ankaux unu el la cxefaj problemoj de la moderna urba vivo, la disvolvo kaj uzo de lokaj produktajxoj, kreive kaj imago-ricxe, povus ne nur redukti kostojn, sed ankaux alporti okazojn por arkitektoj kaj konstruistoj uzi sian talenton; gxi samtempe evoluigus la estetikajn normojn bazi-tajn sur loka gusto. Tiurilate oni notis, ke en Malio kaj Kamerunio la indigxena arkitekturo estas speciale ricxa je loka adapto al la klimato kaj la disponeblaj kon-stru-materialoj.48
Krome, pro la fakto, ke multaj evolulandoj havas la samajn aux similajn lokajn materialojn, sukcesaj teknologiaj eltrovoj en disvolvo kaj uzo de tiuj materialoj povus facile trovi tujan merkaton en aliaj evolulandoj. Bambuo, ekzemple, kreski-gebla en plej multaj tropikaj landoj, estas unu el la plej multfacetaj plantoj en la mondo. Gxi plie estas unu el la plej rapidkreskaj. Gxi estas sen-egala fonto de konstruligno, kaj la fakto, ke oni povas maturigi kaj kunjunti gxin por formi murojn, pordojn, fenestrojn, tegmentojn, plafonojn, meblojn ktp donas al gxi nekalkuleblajn eblecojn por mal¬altekostaj kamparaj domoj. Gxiaj aliaj karakteriza-jxoj, kia la tauxgeco de gxia pulpo kaj fibroj por altgradaj paperproduktajxoj, kaj gxia fojno, kiu enhavas kvaroble la kvanton de proteinoj kontraste kun aliaj besto-nutraj herboj, ne nur igas gxin tre valora “loka” materialo, sed ankaux sugestas, ke pli da esplorado pri alia industria aplikado povus esti fruktodona.
La kosto de energio estas grava faktoro en la ekonomi-evolua ekvacio, kaj por la grandega plimulto de evolulandoj, kiuj ne posedas fosiliajn brulig¬ajxojn, gxi ofte estas kripliga. Parta alternativo al fosiliaj bruligajxoj, antaux cxio en kamparaj regionoj, estas renovigeblaj energifontoj – venta, suna, akva aux biomasa – cxiuj el kiuj havas lokan fonton kaj estas speciale tauxgaj por uzo kun etskalaj, decentrigi-taj energisistemoj.
Dum la lasta monda energi-krizo (1979-1980) oni indikis, ke esperita noveltrovo en la uzo de sunenergio kiel industria energifonto (kiu havus enorman gravecon en tropikaj landoj) neversxajne emergxos el fakaj plibonigoj en la funkciado de helio-piloj (sunocxeloj): “Se oni celas sunenergion kiel solvon de la monda bruligajxa krizo, tiu solvo ne venos el malalt-teknologiaj tegmento-radiatoroj. Nova eltrovo venos el la apliko de kvantum¬fiziko, biokemio aux aliaj sciencoj de la 20‑a jar-cento. Cxiuj hodiauxaj teknologio-bazitaj industrioj dependas de nova scienco.”49 Evolulandoj en tropikaj regionoj havus, kompreneble, pli da intereso investi en tia esploro ol havus la plej multaj evoluintaj landoj. Ekzistas ankaux iuj novaj teknologioj kiaj bio¬teknologio, kiu havas grandegajn eblecojn, antaux cxio por agrikulturo; esploro pri kiu povus alporti enorman avantagxon al evolulandoj.
Ekzemple, oni ne vere progresis en genetika plibonigo de sorgo kaj milio, kiuj kune konsistigas 80 procentojn de la kultivado en la Sahelo (Saharo) kaj aliaj par-toj de Afriko kiuj havas nur malaltan kaj sporadan pluvofalon.50 Krome, pro la fakto, ke manioko estas la baza nutrajxo-kultivajxo de pli ol ducent milionoj da homoj en pli ol tridek kvin afrikaj landoj, la evoluigo de malsano-rezistaj specioj kiuj havigus pli da rikoltajxo ol la nunaj estus grava atingo. Tamen, evoluintaj landoj plej malversxajne konsiderus tian esploron prioritato. Abdus Salam emfazis: “En cxiu socio oni devas aparte solvi la agri¬kulturajn problemojn, cxu temas pri lokaj pestoj kaj malsanoj aux pri lokaj fontoj de materialoj. Oni bezonas unuaran-gan bazon en fundamentaj sciencoj por plenumi aplikitan esploron en tiuj re-gionoj.”51
Forta demografia premo en la plej multaj afrikaj regionoj alportas dauxre pli¬mal¬bonigxantan rezulton sur la fizikan medion same kiel sur la nivelon de la loke haveblaj rimedoj en la regiono. La fruktoj de teknologia esploro, direktitaj al la bezonoj de la regiono, povus tamen esti utiligataj por redukti la rapidecon de la grunda malbonigxo kaj por pliigi agrikulturan produkto¬kapablon. Sukceso sur tiu kampo estus grava venko en la dauxra milito kontraux nutrajxmanko kaj misnutri-teco.
Tiurilate oni devus noti, ke la Nutrajxa kaj Agrokultura Organizo de UN (FAO) atentigas en lastatempa raporto52, ke la mangxajxa situacio en sub-Sahara Afriko estas nun malpli bona ol antaux dudek aux tridek jaroj. FAO ne antauxvidas pli-bonigxon en la baldauxa estonteco kaj antauxkalkulas, ke post dudek jaroj la nom-bro de misnutritoj en sub-Sahara Afriko kreskos gxis 300 milionoj, preskaux triono de la tuta logxantaro. La raporto indikas, tamen, ke la bildo povus esti tute alia se okazus eventoj kiuj pligrandigus la agrikulturan produktadon preter la nun antauxvidata nivelo.
4.4. Partopreno en evoluo
Oni atentigis, ke nur ekonomi-sistemoj bazitaj sur merkataj institucioj montris dauxran ekonomian kreskadon kaj ke, kvankam ne cxiuj ekonomioj kun merkataj institucioj multe kreskis kun la tempo, neniu ne-merkata ekonomio sukcesis tiuri-late.53 “Merkataj” ekonomioj bazigxas sur rajto de libera elekto – rajto de la fabri-kanto elekti siajn produktajxojn, rajto de la konsumanto elekti siajn acxetojn, kaj rajto de ambaux akordigxi pri la respektivaj prezoj de ofertado kaj acxetado de la varoj.
Merkataj ekonomioj malofte restis longedauxre sukcesaj sen politikaj selekto¬sistemoj tiaj kiaj ekzistas en la ekonomia medio. Tiaj sistemoj de politika selek-tado estas plej kapablaj starigi la kuntekston el kiu povas rezulti vera gxenerala konsento pri nacie gravaj aferoj kaj en kiu sociaj kaj politikaj konﬂiktoj povas solvigxi, se ne je cxies kontento, almenaux sen krei nivelon de mal¬kontento kiu povus poste okazigi socian malpacon. Kiu ajn estu la adoptita politika sistemo por lasi al la popolo esprimi siajn aspirojn, gxi estu tia, kiu lauxeble plej fidele re-spegulas la soci-kulturajn karakterizajxojn de la socio. Tiurilate eble estus pli kon-silinde emfazi la bezonon de demokrata etoso, en kies kadro okazu demokrata agado, kaj kiu respeguligxu en sistemo kulture kongrua, ol starigi okcident¬stilan demo¬kration. Cxi lasta estas eble tro sxargxita de specifaj karak¬terizajxoj kaj tro intime ligita al iu politika sistemo evoluinta en propra kultura medio kaj kiu kre-deble estus malfacile rekreebla en la formo kiun karakterizas tiu sistemo en landoj kun tute malsamaj politikaj kaj soci-kulturaj tradicioj. 
Demokrataj proceduroj ne nepre alportas demokratajn rezultojn. Tial la simpla transplantado de specifa demokrata modelo de unu kulturo aux de unu lando al alia ne garantias ties enradikigxon, se oni ne povas impregni tiun modelon per la etoso de la ricevanta lando.
Oni atentigis, ke en antaux-koloniaj tempoj, tradiciaj socioj en Afriko estis ple-jparte regataj surbaze de interkonsento, la esenco de demokratio, kvankam ili ne havis cxiujn apartenajxojn de okcidenta parlamenta demokratio. “Malgraux la hierarkia sistemo de tradiciaj registaroj, la plej multaj el tiuj (afrikaj) popoloj estis demokrate regataj cxe la centro per grupa reprezentigxo kaj cxe loka nivelo per vilagxaj konsilioj. La cxefa mehxanismo por fari decidon estis gxenerala konsento. La regantoj posedis la auxtoritaton sed dividis la potencon … tiaj regxoj [Asante-hene] de la popolo Asxanti en Ganao ecx kiam ili regis cxe la pinto de forte cen-trigita sistemo, ne povis agi lauxplacxe. La praktikado de potenco devis konfor-migxi al la reguloj starigitaj de praepokaj cxartoj.”54
Cxe enoficigxo de la Asxanti-estro oni memorigis lin pri tiuj prapatraj cxartoj: “Starante antaux sia popolo li jxuras fidelecon al gxi, kaj liaj superaj konsilantoj admonas lin, ke li memoru, interalie, ke li neniam rajtas agi sen ilia konsilo kaj devas regi juste kaj senpartie. Oni preskribas al li, ke en sia funkcio kiel tribestro lia aparteno estas al la tuta tribo kaj ne al la propra familio.”55 Se la estro misple-numis sian devon, tiuj kiuj elektis lin posedis la konstitucian rajton senpotencigi lin, kaj tion ili ofte faris.
Partopreno de la logxantaro estas memkomprenebla en la evolumodelo kiu estas ne nur por sed ankaux fare de la popolo. La sperto montras, ke konsulti la koncer-nan popolon en la kunteksto de la evolu-agado, cele al ilia kiel eble plej forta par-topreno en la formado kaj efektivigo de evolu-strategioj kaj projektoj, pligrandigas ofte tre trafe la sxancojn de sukceso. Male, evolu-agentejoj en post-projekta valor-takso, ofte identigis mankon de tia konsulto kaj partopreno kiel unu el la cxefaj kauxzoj de mal¬sukceso en multaj projektoj kiuj ne atingis siajn celojn.
En industrio, efika partopreno de laboristoj kaj dungitoj povas atingi ege poziti-vajn rezultojn. Lastatempa esploro pri la auxtomobila industrio56 mal¬kovris, ke cxiu japana laboristo faras averagxe 61,6 sugestojn (pri plibon¬igoj) cxiujare, kom-pare kun averagxe 0,4 sugestoj fare de usona laboristo. La studo ankaux montris, ke por fabriki auxto¬mobilon en Japanio necesas 16,8 homhoroj, en Usono 25,1 kaj en Euxropo 36,2 homhoroj.
La graveco de decido-farado dum la evoluado ankaux estas ofte sub¬taksata. Gxus-ta¬tempaj decidoj, faritaj cxe la plej malalta efektiva administra nivelo, kaj bazitaj sur cxiu rilata informo necesa por apreci situacion aux programon, pli versxajne havigos efikajn rezultojn ol decidoj faritaj sur bazo ad hoc aux ad personam.
En la granda plimulto de evolulandoj, kie la sxtatservo aux kvazaux-registaraj organizoj dungas signife grandan proporcion de la profesie edukitaj homoj , kaj kie registaroj ludas gravan rolon en la ekonomia administracio, oni konsideru la sxtatservajn kaj sxtatecajn organizojn kiel gravan instrumenton por evoluigo, kaj ne nur por reglamento aux administrado. Tiucele necesas evoluigi kulturon de administracio kiu emfazus rezultojn prefere ol la plenumon de funkcioj. 
Direktisma stilo kiu emfazus program-administradon kaj la plenumon de funkcioj emus, maksimume, progresigi, anstataux efikecon, diligentecon kies kriterio estas la fideleco al la instrukcioj kaj reguloj. Aliﬂanke, direktisma stilo kiu emfazas rezultojn, kiu kuragxigas decido-faradon cxe la plej malalta efektiva administra nivelo kaj kiu utiligas rekompencojn aldone al sankcioj por instigi iniciatemon cele al plej bonaj rezultoj; kiu havigas imagoplenajn solvojn al problemoj kaj kondukas al pliigxanta inventemo, faktoroj gravaj por sukcesa evoluo.
Ankaux la plibonigo de kvalito, cxu en produktado, servoj aux estrado estas grava faktoro en la sukcesa evoluo, al kiu oni eble donis maltro da atento en la plej multaj evolulandoj. Antaux pli ol kvardek jaroj japanaj kompanioj iniciatis la uzon de TKM (Total Quality Management – Tut-Kvalita Mastrumado)57 – novspeca aliro al efikeco kaj kvalito, kies bazajn principojn usonaj kvalito-ekspertoj formu-lis, sed kies evoluo sxuldigxis grandaparte al la integrigo, far japanaj direktoroj, de siaj propraj kulturvaloroj.
La aliro TKM kiun cxefaj usonaj komercaj entreprenoj iom post iom adoptas, bazigxas sur la supozo ke, por atingi kvaliton, organizo lasu decidojn pri la maniero fari specifajn taskojn al la homoj kiuj efektive faras tiujn taskojn. Cxiu dungito cxe cxiu nivelo respon¬decas pri kvalito kaj tial estu trejnita por antauxvidi sxangxojn, identigi problemojn kaj akordigi lauxe sian laborplanon.
Estus konsilinde, ke ankaux evolulandoj konsideru TKM por atingi nivelon de kvalito, adaptante gxin al siaj individuaj kulturaj cirkonstancoj, kiel oni faris en Japanio. TKM estas metodo kaj tekniko libera de ajna limo aux patento. Gxia sukcesa transpreno, adapto kaj apliko en evolulandoj povus, pro la rezultanta pli-bonigxo en produktiveco kaj direkcia efikeco, pli forte inﬂui gxeneralan evoluon ol farus senlima aplikado de iu patentita teknologio de la speco kiun nuntempe klo-podas akiri tiuj landoj.
Oni raportis, ke afrikaj direktoroj cxeestantaj kursojn pri TKM en Usono surpriz-igxas pri la simileco de la principoj TKM al kelkaj cxefkonceptoj en la estrado de tradiciaj institucioj en Afriko. Pro la rilato de la individuo, lia familio kaj lia ko-munumo en la tradicia afrika socio, kaj la respondeco-sento kreita de tia rilato, oni rimarkis la pozitivajn efikojn kaj sekvojn de individua agado tra la tuta familio aux komunumo. 
Koncerne la mankon de prizorga kulturo en kelkaj regionoj de la evoluanta mondo, kies rezulto estas rapida degenero de sxoseoj, publikaj konstruajxoj, kapi-tala ekipajxo ktp, (necesiganta rapidan anstatauxigon kontraux aldonaj kostoj) oni povus, tute versxajne en Afriko, trovi la solvon de la problemo per plifortigo de la tradicia individua respondeco rilate al la grupo kaj la komunumo.
Fine, partopreno estas, antaux cxio, la antitezo de ekskluditeco aux ﬂankensxovo, cxu de minoritatoj, enmigrintaj grupoj aux de individuoj, kiuj ial rifuzas in-tegrigxon aux trovas sin ne akceptataj de la plimulto de la socio. Ne nur la socio perdas ilian potencialan kontribuon, sed ilia aparteco, kiu malligas la ordinarajn rilatojn kiujn havas tiaj grupoj aux individuoj kun sia socio, farigxas malstabiliga faktoro kiu efikas sur la kuntenemon de la socio mem – cirkonstanco kiu certe malutilas al racia evoluo.
Racia evoluo ankaux signifas homaspektan evoluon, kaj tia evoluo ne rajtas preter¬atenti la specialajn bezonojn de iuj grupoj en la socio, kiuj tradicie ne li-gigxas al la ekskluditaj aux ﬂankensxovitaj, sed kiuj ja bezonas iom da socia pro-tektado. Hubert Humphrey, iama usona vic-prezidento, elokvente atentigis pri tiaj grupoj antaux cxirkaux dudek kvin jaroj: “La vera kriterio de [la kvalito de] socio trovigxas en la maniero laux kiu gxi pritraktas tiujn cxe la auxroro de la vivo (la tre junajn), tiujn cxe la krepusko de la vivo (la maljunajn) kaj tiujn en la ombro de la vivo (la malsanulojn, kadukulojn kaj handikapulojn).”
5.
KONKLUDO
La kulturo forgxas la laborilojn de moderna evoluo en la fandvazo de nacieco. Tiurilate Euxropo havis grandan avantagxon antaux la cetera mondo pro la naskigxo de la moderna nacio-sxtato, kiu estis elkreskajxo el la Renesanco kaj esenca faktoro en modernigo. Kiam la industri-ekonomia impeto estis survoje, la nacio-sxtato jam ekzistis en la formo de nepra kadro por gxia evoluigo.
Frantz Fanon skribis lucide pri la graveco de nacieco por ke socio atingu sian krean potencialon: “La Nacio estas ne nur la kondicxo de kulturo, gxia fekundeco, gxia dauxra renovigxo kaj gxia profundigxo. Gxi estas ankaux bezono. Gxi estas la lukto por nacia ekzistado kiu ekmovas kulturon kaj malfermas gxin al la pordoj de kreado. La nacio kunigas la diversajn elementojn nepre necesajn por la kreo de kulturo, tiujn elementojn kiuj nepras por ke gxi havu kredindecon, validecon, vivon kaj kreivan potencon.”58
La plej multaj evolulandoj spertis tre mallongan periodon de kultura kaj nacia suvereneco en la moderna tempo, sed la granda plimulto el tiuj landoj atingis tiun suverenecon je momento kiam la diferenco inter ilia evolunivelo kaj tiu de la pli malnovaj nacio-sxtatoj estis jam grandega, ne lasante al ili multe da manovreblo por eraroj en ilia evolu-agado.
Cxiu kulturo havas proprajn formojn de kreiveco kiuj, pro kombino de cirkon¬stancoj, ofte hazardaj, kelkfoje atingis brilajn rezultojn en diversaj historiaj epokoj. Ne ekzistas fiksa formulo aux recepto por tia sukceso, sed se oni ekzamenas la cirkon¬stancojn de kelkaj lastatempaj sukcesoj, oni vidas, ke tie trovigxas kelkaj komunaj elementoj – kultura konfido, inventemo kaj iniciativo, kreivo, politika volo kaj kura¬gxigo, graveco atribuita al scio kaj edukado, kaj sociaj rekompencoj pro individua sukceso.
Sukcesa moderna ekonomia mastrumado bezonas eblecon selekti sur¬baze de anal-izo de cxiuj haveblaj rilataj informoj, nome, surbaze de nomumo de la plej kapab-laj homoj por plenumi programojn levigxantajn el tia selektado, surbaze de sencx-esa monitorado de la atingoj lige kun gxustigoj lauxbezone, surbaze de sistemo de rekom¬pencoj laux la atingoj por instigi ecx pli grandan tiudirektan forto¬strecxon, surbaze ankaux de la optimuma utiligo de rimedoj; ekzemple lertecoj, ekipajxoj, financoj; kuragxigante la surprenon de riskoj, malcentrigon, delegadon de respon-decoj kaj la aktivan parto¬prenon de homoj – kaj kiel ricevantoj kaj kiel perantoj. Cxio cxi ofte necesigas sxangxojn, kelkfoje fundamentajn, en kulturaj kutimoj kaj sintenoj, ekzemple en decido-farado, selektado de personaro sur bazo ne persona sed objektiva, akcepto kaj kuragxigo de kritika sinteno, promocio pro merito kaj ne pro amikeco aux parenceco, kuragxigo de novismo kiu en si mem estas antitezo de konservativaj tradicioj.
Ni atentigu, ke dungado kaj promocio en la sxtatservo surbaze de merito estis parto de tradicio en iuj landoj ne-okcidentaj. Cxinio starigis ekzamenan sistemon por dungado en la Imperia Servo jam dum la dinastio Sui (581-618 p.K.) kiu dauxris, kun pluraj modifoj, gxis la abolicio en 1905. En Anglio oni establis tian sistemon nur en 1870, kaj dum granda parto de la 19-a jarcento estis ankoraux eble acxeti iujn postenojn. En 1555 euxropa observanto komentis rilate al la Otomana Imperio: “Cxe la Turkoj oni ne distingas inter homoj laux naskigxo... Promocio en la publikaj servoj okazas sole pro merito, sistemo kiu certigas, ke postenojn oni asignas nur al kompetentuloj”.59
Rapida kultura sxangxo estas ne-evitebla aspekto de nia erao. Ecx evoluintaj lan-doj kies socioj gxuis altnivelan stabilecon suficxe longedauxran alfrontas prob-lemojn renkonte al tiaj sxangxoj. La evolulandoj, tamen, kiuj devis kun¬premi en tri aux kvar jardekojn la sxangxojn necesigitajn de la modernigo, kio en la indus-trilandoj bezonis multe pli da tempo, ne disponis la tempon por integrigi tiajn sxangxojn en siajn premisojn kaj sintenojn, precipe cxar tiuj sxangxoj, malkiel tiuj en la industrilandoj, rezultis el ekzogenaj, ne endogenaj fortoj.
Cxiuj socioj, same kiel cxiuj individuoj, havas fortan instinkton de memkonser-vado, kaj la nunaj socioj pruvis sian kapablon pretervivi la problemojn alfrontitajn pasintece. En sia pasinteco, tradiciaj socioj kapablis disvolvigxi je la propra rap-ideco kaj venki internajn kaj eksterajn defiojn laux la propra maniero. Tamen, dum la pasintaj kvardek jaroj, la sxangxo-rapideco en industri-socioj, kombinita kun la reduktigxo en distancoj pro vaste pli bonaj komunik-sistemoj, elektronikaj kaj fizikaj, metis evoluantajn, ne-industriajn sociojn en situacion en kiu ili devis sub-metigxi al transformigxoj je ritmo kiun iliaj socioj neniam antauxe renkontis, kaj en kiu iliaj tradiciaj reagoj pruvigxis ne-adekvataj.
Kvankam la evoluintaj landoj nuntempe trovas sin en krizo rilate sian fidon al la kapitalisma ekonomio kaj al la ekonomia organizo tipa de la disvolvigxo preter-industria, kiu rezultas en amasoj da senlaboreco kaj da ne¬dungebluloj, aldone al detruado de la vivmedio, tiuj landoj atingis nature tiun evolu¬stadion, konforme kun lokaj, naciaj kaj regionaj devigoj kulturaj sen premo de potencoj ekster siaj kulturoj. Apenaux okazis en la moderna epoko, ke evoluinta lando devis longedauxre submetigxi al sxangxoj de ekstere, kiuj povintus inter¬rompi la kon-tinuan historian procedon kaj subfosi gxian fidon je la propra kapablo solvi siajn problemojn siamaniere.
La distordoj kiujn produktis la okcidenta evolu-modelo, kiel aplikitaj en la in-dustri-landoj, pasintence cxiam regxustigxis en la longa dauxro, cxar tiuj socioj, malkiel la evolu-landaj socioj, posedis internajn sin-gxustigajn mehxanismojn. Sekve okazis dum la lastaj kelkaj jardekoj lauxmezuraj algxustigxoj por ekkoni kaj respeguli sociajn kaj politikajn disvolvigxojn en la industriaj socioj, kiel ekzemple la kreskanta graveco de demo¬kratia partopreno kaj la aktiva enplektigxo de homoj cxe lokaj kaj regionaj registaro-niveloj; malcentrigo de administra potenco, fare de kaj komerco kaj registaro, la iom-post-ioma sxangxigxo en la rilatoj dunganto-dungito de konfrontado al rekono de komunaj interesoj; kreskanta kunproprieto kaj ecx kunestrado de entreprenoj far laboristoj (inkluzive de direkciaj kaj laboristaj elacxetoj); pli da graveco atribuita al tauxga fizika labormedio responde al la pli granda sociala emfazo sur la vivo-kvalito; ﬂekseblaj laborhoroj por preni en kon-sideron kaj la pliigxantan nombron de virinoj en la laboristaro kaj la pliigxantan gravecon kiun la socio atribuas al utiligado de libera tempo; pli granda graveco de la kresk¬anta bezono de dungitoj sub la administra nivelo esti pli ol nuraj auxto¬matoj cxe la cxenstablo, kiun situacion oni klopodas kuraci per novismoj kiaj la kreo de “kvalito-cirkloj” kaj malgrandaj laborteamoj kun lauxvica estra res¬pond¬eco; pli granda graveco atribuita al personar-estrado kontraste kun personar-administrado ktp.
Ekzistas ankaux la ekologia movado kiun naskis reago kontraux la speco de evoluo celita al maksimuma produktado kaj konsumado de varoj per centr¬igitaj grandskalaj fabrik-metodoj kiuj malmulte atentas la efikon sur la fizikan kaj socian medion. La movado substrekas la neceson por alispeca kresko kaj aliforma decido-farado en la rilatoj inter homoj kaj ilia medio. Gxi favoras la stimuladon de aux-tonomeco komunuma kaj individua, kaj fabrik-metodojn kiujn oni povas efektivigi kaj priatenti sur najbareca kaj komunuma niveloj, kiuj ne malutilas al la medio kaj kiuj plivastigas la auxto¬nomecon de lokaj kaj regionaj grupoj.
La kreskanta kompreno, ke normala ekonomia kresko ne plu suficxas por certigi cxies aux preskaux-cxies dungitecon – fakto kiu tute sxangxis la karakteron kaj la dimensiojn de la problemo de senlaboreco, nun konsiderata la cxef¬kauxzo de la socia krizo en cxiuj evoluintaj landoj – kondukis en kelkaj landoj al nacia debato pri eblaj solvoj kiaj la malpliigo de laborhoroj, malpliigo de salajroj, aux divido de la havebla laboro por plimultigi la dungitaron.
Por tiuj sxangxoj ne necesis stimulo ekstera, cxar ili havis siajn radikojn en la kulturaj moroj de la industriaj socioj, kiuj tamen ne malhelpis la Okcidenton adopti teknikojn kaj metodojn uzatajn sukcese, ekzemple en Japanio, last¬momentajn inventariojn (kanban), auxtonomajn, ﬂekseblajn labor¬grupojn (gxi-doka)kaj tiel plu. Krome, cxiuj tiaj novismoj ne nur progresis harmonie kun sociaj sxangxoj, sed ankaux helpis reteni kaj pliigi la produktivecon.
La okcidenta industri-modelo el la 1950-aj jaroj eksportita al la evolu¬landoj, tute maltauxge adaptita al la soci-kulturaj cirkonstancoj de tiuj landoj, gxenerale ne sub¬metigxis al sxangxoj, kun la escepto, eble, en iuj sudorient-aziaj landoj, cxar tie oni rigardis gxin kiel la sxablonon por evoluo kiu estis pruvinta sian sukceson en la evoluintaj landoj kaj estis tial konsiderata sanktega.
La epoko de dominado far koloniantoj interrompis la naturan evoluadon de la kolonilandoj (ecx se en pre-industriaj socioj gxi estis malrapida) kaj anstatauxigis la internan dinamismon kiu harmoniis kun aspiroj de la loka socio per premo kaj direkcio de ekstere, laux la interesoj de la metropoloj. Agrikulturo loka sed suficxa, ekzemple, devis cedi al grandbiena agrikulturo kultivanta rikoltajxojn por eksporto. Neniun el tiuj produktajxoj oni procezis loke, kio malebligis la estigon de cirkon-stancoj favoraj al agrikultura revolucio, tia kia estis okazinta en Euxropo konduke al gxia Industria Revolucio.
Malfacile supereblajn obstaklojn al auxtentika evoluado prezentis la anstatauxigo de la loka lingvo (se gxi ne estis simple malpermesita) per la metropola kiel la lingvo de oficialaj aferoj, de komerco kaj ecx de edukado, kun sekvaj psikologiaj misorientigxoj; la altrudo de eksteraj kulturvaloroj konsiderataj superaj, kun sekva perdo de memfido pri la propra kulturo; kaj la tuta eduka sistemo orientita cxefe por la kreo de legipovaj laborantoj kaj ne al trejnado de homoj por pli altaj produk-tivaj procedoj de la eko¬nomio.
Necesas konsideri kulturojn kiel ‘kulturajn modelojn por solvi problemojn’ kaj kiel modelojn egale aplikeblajn al tradicio kaj al moderneco … Kulturon oni ri-gardu kiel ‘strategian elementon kiu eble disvolvigxos en iaj situacioj kaj ne kiel determinan kadron kiu kondicxas la homan konduton … Gxi trovigxas en stato de dauxra renovigxo. Gxi estas dinamisma potenco.60
Estus edife atenti iujn karakterizajxojn de la japana socio kiuj, sen nia avantagxo de posta scio, povus esti konsiderataj esti “determina kadro”kun negativa efiko sur evoluon:
a)		dumviva garantio de labordono al laboristoj;
b)		decidado per gxenerala konsento;
c)		submetigxo de individuaj interesoj al tiuj de la grupo;
cx)		tro-graveco (laux okcidenta vidpunkto) jugxita al agxo kaj statuso
en la determinado de promocioj;
d)		ekstrema maltro-utiligado de virinaj laborfortoj, kaj asign¬ado de virinoj
al malsuperaj pozicioj en la ekonomia vivo de la socio.
Pluraj el la supre menciitaj karakterizajxoj tamen similas al konvencioj en multaj evolulandaj socioj kaj oni povas supozi, ke ili havas determinan efikon sur la pro-pran evoluon de tiuj socioj. La sukceso de Japanio en la utiligado de sia kulturo kun gxiaj specifaj karakterizaj trajtoj kiel modelo por solvi problemojn certe estas argumento kontraux la kutima vidpunkto, ke kulturaj tradicioj nepre bremsas evoluon.
Pruntoj por investado kaj la taksado de kreditotauxgeco de klientoj, bazita sur la akurateco de repagoj de tiaj pruntoj, estas esencaj funkcioj de moderna ekonomio. En pluraj tradiciaj socioj en Afriko, oni pruntedonas kontraux garantiajxo en formo de iu pure simbolvalora objekto. Tiel la honoro de la prunteprenanto estas pli firme engagxita ol gxi estus kompare kun formala bankoprunto kontraux normalaj juraj garan¬tioj. La alta grado de prunto-repagoj en la tradicia financa sistemo kompare kun la alta procentajxo de neplenumitaj prunto-repagoj en formalaj banksistemoj en sub-sahara Afriko evidentigas, ke kultura tradicio povas foje esti pli efika instru-mento en evoluado ol la klasika, moderna kaj “importita”.61
Du el la bazaj principoj de la zena Budhismo en Japanio estas Mu-gxó – la prin-cipo de konstanta sxangxigxemo de cxio, kaj Mu-sxótoku, la principo de laboro sen enspezo. Mu-gxo instruas ke la nuno neniam ripetigxos kaj ke aferoj neniam estas precize samaj. Tiu principo tial forigas cxian timon pri sxangxo kaj rezulte kuragxigas novismojn kaj dauxran adaptadon. Mu-sxotoku, kiu preskribas agadon sen espero pri rekompenco, kuragx¬igas individuojn labori sindedicxe ecx kie mankas perspektivo de tuja rekompenco, sed gxi kred¬eble estas ankaux unu el la kialoj por la kutimo de japanaj komercaj firmaoj favori longa¬periodan politikon anstataux mallonga-periodajn profitojn – kutimo kiu donis al ili konkretan avan-tagxon super siaj okcidentaj konkurencantoj. 
Fine, Japanio kaj la sud-orientaziaj “drakoj”, kvankam ili praktikis la liber-entreprenan sistemon de la okcidenta evolu-modelo, aldonis al gxi pli ol etkvantan dozon da registara dirigentismo, formo de patreco fremda al la Okcidento sed plene kongrua kun la propraj sociaj tradicioj. Ilia elstara sukceso tiurilata estas konvinka demonstro, ke la termino “aldon¬valora” devus havi ekonomian kaj kulturan signi-fon. 
Konfido al sia kulturo sxajne estas esenca faktoro en la evolu-ekvacio, similie kiel en evoluinta lando konfido al la ekonomia klimato sxajnas rilati al komerca memfido. Ili estas esencaj elementoj de nekonata ekvacio, kiujn oni ne povas an-tauxvidi aux antauxprogrami, sed almenaux en la kazo de kultura konfido, ili liv-eras la magian sxlosilon per kiu oni povas malfermi la kulturan energion de popolo.
La mondhistorio observis plurajn ekzemplojn de tia kultura energio, kiu, kvankam nur etepoke, siatempe katapultis civilizaciojn antauxen: la Granda Muro de Cxinio, pli ol 3000 km longa kaj konstruita en la 3‑a jarcento a.K., kiun oni konsideras la plej granda konstru-projekto iam ajn efektivigita, kaj kiu, laux astro-nauxtoj, estas la sola homfarita konstruajxo videbla de sur la Luno; la Granda Pi-ramido cxe Giza, konstruita cxirkaux 2500 a.K. (antaux ol la egiptoj konis aux la radon aux la pulion) kiu kovras 5,3 hektarojn kaj entenas 2,3 milionojn da sxtonblokoj el granito kaj kalko, cxiu el kiuj pezas pli ol 2000 kg; krome la elsta-raj ingxenieraj atingoj de la Inkaa imperio en la 15‑a jarcento, kiu tiutempe estis jam konstruinta stratvojan sistemon de 20 000 km, inkluzive de multaj rokaj tuneloj kaj pendopontoj el vitoplektajxoj super montaj kanjonoj, kiu ankaux inkluzivis du nord-sudajn sxoseojn, cxiu havanta longon de 3600 km. Krome oni konsideris kiel unu el la mirakloj de la antaux-industria civilizo la Inkaan irigacian sistemon kun akveduktoj (unu el kiuj estis inter 700 kaj 800 kilo¬metrojn longa) el tajlita kaj algxustigita sxtono.62
Cxi tiuj atingajxoj kiuj estis, en la kazo de la Granda Muro kaj la Granda Pira-mido, konceptitaj, planitaj kaj efektivigitaj antaux jarmiloj, ankoraux havas la potencon mirfrapi la imagopovon. Cxi tiuj monumentaj konstruajxoj estis la plej evidentaj, plej dauxraj atestajxoj pri la civilizacioj kiuj ilin naskis, sed ili estis neniel izolitaj – ili estis parto de gxenerala okulfrapa evoluo kiu inﬂuis cxiujn aspektojn de iliaj socioj. Kultura energio estas la viviga materio de evoluo, kaj la rezultojn de la evolu-klopodoj de iu lando grandaparte determinas gxia sukceso jungi la kulturan energion de sia popolo kaj direkti gxin laux siaj aspiroj.
Evoluo estas teksajxo sen videblaj kunkudrajxoj, kies sxtofo enhavas milojn da kun¬teksitaj fadenoj. Tamen, estas kulturo kiu liveras la koloron, la teksturon, la vefton, la elastecon kaj la forton de tiu sxtofo.
