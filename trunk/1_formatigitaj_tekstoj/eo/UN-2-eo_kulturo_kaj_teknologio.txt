ENHAVO
ENKONDUKO 	   7
	 SEKCIO I
1.	 LA KARAKTERO DE KULTURO KAJ TEKNOLOGIO 	   9
	 Kio estas la kulturo?	 10
	 La karaktero de teknologio	 11
	 Latentaj kaj apertaj funkcioj de teknologio	 13
	 La politika karaktero de teknologio	 14
	 SEKCIO II
2.	 KONVENA TEKNOLOGIO
	 KAJ LA KULTIVADO DE PRIZORGO 	 17
	 Enkonduko	 17
	 Kio estas konvena teknologio?	 17
	 Kial evolulandoj bezonas konvenan teknologion?	 19
	 Prizorga teknologio kiel konvena teknologio	 21
	 Implicoj: niveloj de teknologia elekto	 24
	 SEKCIO III
3.	 KULTURO KAJ TEKNOLOGIO
	 EN KELKAJ INDIVIDUAJ LANDOJ 	 27
3.1	 KULTURO KAJ TEKNOLOGIO EN JAPANIO 	 28
	 La origino de japana teknologia evoluo	 28
	 Kulturo kaj indigxena teknologio en Japanio	 29
	 Kulturaj valoroj kaj teknologia evoluo	 30
	 Lastatempaj sxangxoj en kulturo kaj teknologio	 32
	 Privata entreprenado kaj la kulturo de japana administrado	 33
3.2	 KULTURO KAJ TEKNOLOGIO
	 EN OKCIDENTA EUxROPO 	 35
3.2.1	 KULTURO, TEKNOLOGIO KAJ
	 LA GERMANA EKONOMIA MIRAKLO 	 36
	 Kulturo kaj la germana teknologia tradicio	 36
	 Du vidpunktoj pri kulturo, teknologio kaj la Ekonomia Miraklo
de Germanio	 36
3.2.2	 KULTURO KAJ TEKNOLOGIO EN BRITIO 	 39
	 Teknologio kaj partipolitiko	 39
3.2.3	 KULTURO KAJ TEKNOLOGIO EN FRANCIO 	 41
	 Soci-kulturaj faktoroj kaj teknologia evoluo	 41
3.3	 KULTURO KAJ TEKNOLOGIO EN USONO 	 43
	 Demokrataj kaj utilismaj valoroj	 43
	 Registara subteno por teknologio	 43
	 Elrevigxo pri teknologio	 44
3.4	 KULTURO KAJ TEKNOLOGIO EN SOVETIO 	 46
	 Teknologio kaj la Bolsxevisma Revolucio	 46
	 Teknologia sendependeco kaj la sovetiaj valoroj	 47
3.5	 KULTURO KAJ TEKNOLOGIO EN AFRIKAJ SOCIOJ 	 49
	 Indigxena teknologio	 49
	 La malkresko de indigxena teknologio	 50
	 Levigxo de teknologi-kultura brecxo	 51
	 Teknologia substrukturo kontraux la kulturo de memfido	 51
	 Implicoj	 53
3.6	 KULTURO KAJ TEKNOLOGIO EN CxINIO 	 54
	 Teknologio kaj klasoformado	 55
	 Organizado de teknologio	 55
	 Teknologio kaj la Kultura Revolucio	 56
	 Kelkaj konkludoj	 57
NOTOJ KAJ REFERENCOJ 	 59
ENKONDUKO
La celo de tiu cxi studo estas stimuli rekonsideron de la rilatoj inter kulturo kaj teknologio, kaj la rolon de kulturo en teknologia evoluo. Gxi ankaux celas levi demandojn rilate al la kulturo kaj teknologio konekse kun la Monda Jardeko por Kultura Evoluigo de Unesko (1988-1997), kies lancxo cxefe celis subteni kulturan konscion kaj kulturan evoluon.
Dum la lastaj jaroj analizado de la rilatoj inter kulturo kaj teknologio esploris kiamaniere kulturaj faktoroj havas efikon sur la majstradon de teknologia evoluo kaj sur gxian nivelon. Pli kaj pli, tamen, okazis konsiderinda emfazo ankaux sur aliaj aspektoj, ekz. la demando pri konvena teknologio kaj la kulturo de prizorgo, kies graveco estas en lastatempa litera¬turo pli ol adekvate montrita; ankaux la de-mando pri la kulturoj teknologiaj kaj direktistaj en la diversaj socioj; krome kon-cerne la rilatojn inter teknologia konscio kaj la gamo de teknologia elekto. Cxi tiu referajxo klopodas, do, prezenti sisteman kaj inkluzivan gxeneralan pritrakton de kulturo kaj teknologio kaj iliaj roloj en la evoluado. La temoj studataj en la refera-jxo inkluzivas la karakteron kaj efektivan praktikon de kulturo kaj teknologio, la demandojn ligitajn kun konvena teknologio kaj la kultivado de prizorgo, la es-ploron de kulturo kaj teknologio en specifaj landoj de la mondo, kaj konkrete kion ni povas lerni el la spertoj de tiuj landoj.
La ekzemploj kaj ilustrajxoj prezentataj tie cxi estas prenitaj el vasta gamo da kulturoj kaj socioj por faciligi la rekonsideron, tute speciale en la evoluanta mondo, pri la rolo de teknologio en evoluado kaj de la graveco de la kultura situa-cio tie, kie la teknologio disvolvigxas.
Estis esplorataj ankaux aliaj fenomenoj rilate la rolon de teknologio kaj la grave-con de la medio por ebligi pli bonan komprenon de la karaktero de kulturaj sxangxoj kiuj nun okazas en iuj socioj. Elstare grava tiurilate estas rekonsidero de la grado gxis kiu tradiciaj kulturaj valoroj efikas sur la transprenon de teknologioj kaj sur la evoluon de indigxena teknologio, kiel ankaux la grado gxis kiu kulturaj faktoroj tusxas la legitiman liberecon de elekto teknologia kaj la enradikigon de teknologia kulturo.

SEKCIO I
LA KARAKTERO DE KULTURO KAJ TEKNOLOGIO
Cxiu homa socio entenas iaspecan kulturan sistemon. En cxiu homa socio trovigxas retoj de valoroj kaj sintenoj, kutimoj kaj kondutomodeloj kiuj difinas la vivmanieron kaj mondon en kiu homoj agas, decidas kaj solvas problemojn, provizas sin per mangxajxoj, vestajxoj, sxirmejoj kaj cxiuj ajn bezonataj varoj kaj servoj. Cxiu homa socio posedas la propran specifan kulturon, tiel ke membroj de unu socio kondutas signife malsamaj ol membroj de cxiu alia socio. Krome, homaj socioj situas dise en tre diversspecaj regionoj kun malsamaj klimatoj kaj cxirkaux-ajxoj.1 Cetere ekzistas grandaj etnaj, sociaj kaj kulturaj diferencoj inter la diversaj homaj komunumoj kaj iliaj ekonomiaj cirkonstancoj.
Kiel montrite de Dunn2, proksimume kvarono de la tutmonda logxantaro estas konsiderata evoluinta, kaj la ceteraj tri kvaronoj estas konsiderataj kiel vivantaj en landoj evoluantaj, subevoluintaj, emergxantaj, malalt¬enspezaj aux triamondaj. Tiuj landoj, tamen, havas komunan karakter¬izajxon: ili estas regionoj en kiuj la plej multaj homoj estas malricxaj, logxas cxefe en la kamparo kaj havas malaltan, kelk-foje malaltegan vivokvaliton dum ili konservas siajn tradiciajn kulturajn agadojn. Kelkaj verkistoj argumentis ke la baza problemo de evoluantaj landoj kusxas en luktado kontraux malricxeco kaj cxefe malricxeco en kamparaj regionoj. Aliaj sugestis, ke evolulandoj havas elekton inter konservado de siaj tradiciaj kulturaj agadoj kaj la malkontinua salto al moderna teknologia socio.
El tiuj argumentoj levigxas nombro da demandoj rilataj al kulturo kaj teknologia sxangxigxo kaj la kultura rolo en teknologia evoluado, ekzemple: kiel efikas kul-turo sur teknologian evoluon? Cxu kultura evoluo stimulas teknologian sxangxon aux cxu teknologio estas kulture neuxtrala? Cxu la kultura evolunivelo de iu socio efikas sur teknologian evoluadon? Kiaspecaj teknologioj tauxgas por evolulandoj? Cxu la “kulturo de konservado” naskigxas el la nivelo de prikultura kaj priteknologia konscio interne de iu socio?3 Kiajn lecionojn ni povus lerni el la spertoj de indus¬triaj socioj kaj per ekzamenado de kulturo kaj teknologio en selek-titaj landoj de la mondo?
Cxi tiaj demandoj kredeble klarigas kial ni devas alfronti la rilaton inter kulturo kaj teknologio, kun speciala konsidero al la Monda Jardeko por Kultura Evoluigo de Unesko, kaj la rolo de kulturo en teknologia evoluado.
En la lastaj jaroj evoluado en teknologio farigxis grava faktoro en monda politiko kun vasta internacia, ekonomia kaj socikultura disbrancxigxo. Se ni do tiamaniere lokas teknologion en pli vastan kulturan, politikan kaj soci-ekonomian kadron, rezultas la ‘vera’ rilato inter kulturo kaj teknologio.
Sed unue ni ekzamenu la signifon de la terminoj kulturo kaj teknologio.
KIO ESTAS LA KULTURO?
Oni uzadis la vorton kulturo en diversaj manieroj kaj pri gxia signifo abundas difinoj en la literaturo.
Unu difino de kulturo estas “la konduto nur de Homo sapiens, kune kun la mate-riaj objektoj uzataj kiel integra parto de tiu konduto”; specife, kulturo konsistas el lingvo, ideoj, moroj, kredoj, kutimoj, kodoj, institucioj, il-tekniko, belarto, ritoj, ceremonioj ktp.4
Cxi tiu difino derivigxas el la semantika origino de du parencaj vortoj kulturo kaj civilizo. Ambaux derivas sian originalan signifon de latinaj vortoj: cultura, kiu aludas al “la grundo”; kaj civis, kiu aludas al la statuso de civitaneco. Pli poste oni etendis ambaux difinojn por enpreni la filozofion kaj klerecon kiuj priskribas la estetikan kaj intelektan civilizon de romia civitaneco kompare kun la primitiva stato de ekster¬landano aux barbaro. El tiu frua uzo de la termino oni priskribis kulturon kiel la kleran parton de homa konduto, la maniero pensi, senti kaj fari tion kion la homo propra¬kapable evoluigis kiel parton de sia cxirkauxajxo.5
Aliﬂanke, nuntempa verkisto Raymond Williams,6 en sia libro Culture and So-ciety, konsideras la koncepton de kulturo kiel konsistantan el kvar kunligitaj signi-foj:
	1.	gxenerala stato aux kutimo de la menso forte ligita al la ideo de homa perfek-teco;
	2.	gxenerala stato de intelekta evoluo tutsocia;
	3.	gxenerala aro de cxiuj artformoj; kaj
	4.	tuta vivmaniero, nome: materia, intelekta kaj spirita.
Evidenta ligo inter kulturo kaj teknologio, kiel implicite en la difino de kulturo laux Raymond Williams estas, ke teknologio reprezentas unu elementon de kul-turo. Alivorte, cxiu kulturo havas sian teknologion, kaj estas tiu teknologio kiu ebligas al la homo ne nur adaptigxi, sed ankaux transmeti sian socifizikan homan cxirkauxajxon en certa medio, al sia kompleta socia heredajxo kaj al kio ajn kion li eventuale aldonas al gxi.
La difino fare de Raymond Williams klare koincidas kun la difino inter¬konsentita cxe la mondkonferenco de Unesko en Meksikurbo en la jaro 1982:
[Kulturo] entenas la tutan komplekson de distingigaj spiritaj, intelektaj kaj emo-ciaj trajtoj kiuj karakterizas socion aux socian grupon. Gxi inkluzivas ne nur ar-ton kaj literaturon, sed ankaux vivstilon, fundamentajn homajn rajtojn, valorsis-temojn, tradiciojn kaj kredojn.7
Tiel do kulturo estas la sumo de teknologiaj, sociologiaj kaj ideologiaj trajtoj de iu socio. Kulturo estas necesa kaj celata por evoluo direkte al plia sekureco kaj vivekspansio, firmigante limojn inter bonfaraj kaj malhelpaj kaj neuxtraj fenomenoj en la cxirkauxajxo de homo (antaux cxio dum junagxo) kaj ebligante lin regi tiujn cxirkauxajxojn kaj vivi en ili. Tial kulturo ja estas homfarita cxirkauxajxo sende-pende de iu ajn Homo sapiens naskigxinta en gxi.
Potenca forto, do, en cxiu socio, estas gxia propra kulturo, kaj senkonsidere al la loko kie ni vivas, ni sendube vidis kiel kaj kulturo kaj teknologio efikas sur nian vivon. La vivkondicxoj sub kiuj homoj laboras, la posedo kaj utiligo de iloj, teknikoj kaj masxinoj per kiuj ili laboras, kaj la maniero produkti varojn kiuj fine atingas la konsumantojn; cxiuj estas aferoj regataj de la kulturo de iu socio.
Kio, do, estas la rilato inter kulturo kaj teknologio? La kulturo de socio deter-minas la karakteron (formon kaj enhavon) de teknika evoluado kaj la evoluantan teknologian kulturon. Teknologio estas, do, kultura entrepreno kiu ekzistas en diversaj gradoj en cxiuj socioj. En kelkaj socioj altgrade specialigita subkulturo disvolvigxis, tiu de la sciencisto, kvankam la okulo de laiko ne distingas inter scienco kaj teknologio. Teknologio ludis dauxre kreskantan rolon en la homa vivo. Teknologio certe kreas bone difinitan mondrigardon kaj bone difinitajn sintenojn, kio estas evidenta en cxiu socio. Kiel Claxton8 trafe priskribas gxin:
Ekzistas natura interdependeco inter teknologio kaj kulturo kiu necesigas, ke la interrilato estu esence auxtentika, cxar gxi ekzistas por kontentigi la tujajn kaj specifajn bezonojn de la homo, por ke li vivu harmonie en sia propra medio. La-boriloj ja estas ligo inter homo kaj naturo. La evoluo de novaj teknologioj estas ligita al la kreskantaj bezonoj en iu socio, al la relativa graveco asignita al ilia kontentigo, kaj al la apliko de novaj kaj diversaj solvoj por ekzistantaj praktikaj problemoj, bazita sur la krea kapablo de la socio kaj gxia specifa scio kaj sperto. Enkonduko de nova teknologio ofte kreas novan socian situacion kiu, siavice, kreas novajn bezonojn kaj valorojn, kiuj mem stimulas plian teknolgian disvolvigxon.
Estas do akceptite, ke teknologio grave inﬂuadas la civilizon de Okcidento dum la pasintaj 300 jaroj. Tamen, la kontribuo fare de kelkaj kulturoj al la tutajxo de teknologia progreso estis relative modesta, parte pro la diverseco de kulturoj trovigxantaj en homaj socioj. Tamen, teknologio estis cxiam tro grava por mezu-rigxi nur per la agado de la teknologoj. Same kiel historion konstruas ne historiis-toj sed la homa socio, tiel ankaux teknologion disvolvas ne nur la teknologoj sed ankaux la pli vasta komunumo.
LA KARAKTERO DE TEKNOLOGIO
Teknologio ne estas fenomeno kiu subite aperas. Gxi estas integra parto de homa agado. En gxenerala senco teknologio estas sistema aplikado de diversaj brancxoj de homa scio al praktikaj problemoj.9 Tiaj problemoj varias de unu regiono al alia, pro klimato aux geografio aux aliaj faktoroj kiuj regas la vivmedion.10
Teknologio estas, do, kolektiva teknikaro kaj spertaro kun praktika scio per kiu popolo klopodas estri sian medion kaj solvi problemojn kiuj levigxas inter popolo kaj gxia medio. Temas pri unu el la fundamentaj kulturaj atributoj de la homaro kiuj devas harmonii kun la homo por esti efikaj.
En lastatempa referajxo Nji11 esploris la anatomion de teknologio. La koncepto pri “teknologio” laux Nji tratrancxas multajn disciplinojn. Ekzemple, dum ingx-eniero eble rigardus la koncepton de teknologio el vidpunkto de masxinoj kaj la-boriloj, la sama koncepto por ekonomo povus signifi manieron minimumigi kostojn kaj maksimumigi gajnon. Por antropologo, gxi estas kultura koncepto. Sociologo eble rigardus gxin simbolo de socia sxangxo. Tamen, laux cxiuj el ili la koncepto plenumas celon – la transformadon de la medio en kiu ili vivas. Kiel Nji klarigas, pli fruaj antropologiaj studoj uzis la vorton teknologio por aludi al la laboriloj kiujn uzis primitivuloj por pretervivi en sia medio. Nuntempe la vorto teknologio estas uzata cxefe por aludi al teknikaj instrumentoj, kiaj masxinoj, iloj kaj ekipajxo, auxtomobiloj, sxipoj, konstruajxoj, sxoseoj kaj simile. Tia vid-punkto implicas, ke teknologio estas determinisma fenomeno grandskala.12
Tiaj disaj difinoj ofte pli malhelpas ol helpas klerajn diskutojn kaj tauxgan kom-prenon pri teknologio. Kelkaj kleruloj asertas, ke tiaj semantikaj kaj funkciaj malunuecaj opinioj pri teknologio estas solveblaj se oni adoptas kriteriojn kiuj distingas inter la formo kaj la enhavo de teknologio.
Teknologio, kiel maniero plivastigi la kampon de praktikaj homaj kapabloj, povas esti konsiderata kiel “la kulturaj tradicioj evoluigitaj en homaj komunumoj por regi la medion, inkluzive de la homo mem”. Teknologioj estas kombino de lertoj, scio kaj proceduroj por fabriki, uzi kaj fari utilajxojn kaj por plenumi difini-tajn celojn. Teknologio inkluzivas ne nur modernan industrian teknologion, t.e. laborteknikojn, instrumentojn kaj masxinojn, sed ankaux metiojn kaj artefaktojn, nome: tion, kion oni foje nomas “materia kulturo”.13 Metioj inkludas cxiujn akti-vadojn kiuj permane produktas aux modifas objektojn kun aux sen la helpo de mekanikaj rimedoj, tiaj kiaj teksiloj aux potfaristaj torniloj – la studogamo estas vasta. Egale vasta estas la gamo de sociaj formoj en kies kadroj laboras la man-metiisto. En la plej multaj tradiciaj socioj, metio estas sinonima kun gildo, ter-mino ofte uzata en nuntempa sociologio por asocioj manmetiaj. En tiu senco la statuso de la manmetiisto varias laux kulturo, epoko kaj laborspeco.
La origino de teknologio kusxis en aferoj praktikaj,14 kaj iuj kleruloj distingas inter diversaj specoj. Nji15, ekzemple, distingas inter materia kaj ne-materia teknologio. Materia teknologio aludas al cxiuj tusxeblaj objektoj – ekzemple masxinoj, iloj kaj ekipajxo – uzataj de homoj en la propra medio. Ne-materia teknologio aludas al ideoj en la kadro de sociaj procedoj. Ekzemple, klerigado kaj edukado, ideologioj politika, religia aux ekonomia, proceduroj organizaj (ekz. burokratio) kaj cxiuj aliaj netusxeblaj aspektoj de homa aktivado estas klasigitaj kiel ne-materia teknologio. Laux interpreto de Nji, la politiko disvolvita de lando por gvidi la cxiutagan aktivecon de gxiaj poli¬tikaj, ekonomiaj, sociaj kaj kulturaj institucioj, la reto de reguloj, la procedo per kiu la socianoj akiras la sociajn nor-mojn (akiro de manlertecoj ktp) estas dimensioj de la ne-materiaj aspektoj de teknologio.
Alia aspekto de teknologio estas tiu de skalo. Malgrandskala (mikro-) teknologio entenas limigitan nombron da partoj kaj funkcioj (se paroli pri iloj, procedoj kaj ekipajxo), dum grandskala (makro-)teknologio, kiu kutime kovras ampleksan spa-con, entenas pli da homoj kaj pli da partoj. Tiusence materia kaj ne-materia teknologioj estas ambaux divideblaj en mikroteknologion kaj makroteknologion. Dum mikro¬teknologio kutime enhavas komerce distribuatajn objektojn aux ilojn kiuj farigxas la proprajxo de individuaj lokaj personoj, makroteknologio cxiam entenas planadon kaj grandskalan efektivigon sur granda tereno kun pli da homoj, ekz. digoj, sxoseoj, grandskalaj industrioj, naciaj politik-linioj, demokratio.16
Grava diferenco inter mikroteknologio kaj makroteknologio estas, ke en la unua individuo povas libere fari decidojn kaj elektojn, sed en la dua libereco de elekto estas draste, se ne tute, limigita. Sekve, la libereco elekti cxu acxeti biciklon aux radio-aparaton, kudromasxinojn aux bebo-botelojn, decidi cxu ekfunkciigi propran bakejeton aux malgrandskalan rizo-procezilon, dependas de la individua entre-prenanto.17 Tamen, funkci¬igado kaj estrado de grandskalaj konstru-projektoj, indus-triejoj, fabrikoj ktp estas kutime farata de pli grandaj organizoj kiuj ampleksas pli ol individuon aux familion. En la analizo de makroteknologio, la rolon de la indi-viduo oni konsideras malpli grava.18
LATENTAJ KAJ APERTAJ FUNKCIOJ DE TEKNOLOGIO
La rilato inter kulturo kaj teknologio estas plue komprenebla se oni ekzamenas la rolon de teknologio en socia sxangxigxo aux la rolon de teknologio interne de la socia strukturo. Cxi tiu rilato evidentigxas en du dimensioj: (i) la funkcioj, kaj (ii) la misfunkcioj de teknologio.
Cxiu el cxi karakterizajxoj estas pludividita en du apartajn kategoriojn: evidentaj funkcioj kontraux latentaj funkcioj, kaj evidentaj misfunkcioj kontraux latentaj misfunkcioj.

Kulturo kaj Teknologio


Funkcioj    Misfunkcioj


Evidenta  Latenta  Evidenta  Latenta

(Adaptita el Nji, 1992)

Laux la analizkadro de Nji19, funkcio signifas observitan rezulton de la apliko de tek¬nologio; misfunkcio signifas la negativan, antauxviditan sekvon de la apliko de tekno¬logio. Sekve, evidentaj funkcioj rilatas al la intencita, anticipita aux atendita rezulto de la uzo de teknologio, kaj latenta funkcio rilatas al la neintencita neaten-dita sekvo de tiu teknologio.
Nji citas kelkajn ekzemplojn por ilustri la apertan kaj latentan funkciojn de teknologio. Se, ekzemple, farmisto acxetas traktoron por pligrandigi produkto-povon, la evidenta funkcio estas pligrandigo de produkto-kvanto. La latenta funkcio kusxas en tio, ke gxi eble servos kiel statusa simbolo por la farmisto. Kiam oni konstruas novan sxoseon kun la evidenta funkcio provizi la popolon per facila transport¬rimedo, gxia latenta misfunkcio estas, ke pluraj farmistoj eble devos cedi valorajn farmterenojn. Aliﬂanke, kiam farmistoj aplikas biologiajn teknikojn por pli¬grandigi la produkton de enspeziga rikoltajxo, la evidenta funkcio estas pli-grandigi produkto-kvanton kaj produktivecon. Sed se, rezulte de pli¬grandigitaj produkto-kvantoj, oni devas redirekti laboristojn de la produkt¬ado de mangxebla-jxoj por kontentigi la pli grandan bezonon de homfortoj por rikolti enspezigajxojn, la latenta misfunkcio de la originala teknologio estas la rezulta manko de laborantoj cxe la produktado de specifaj mangxeblajxoj.
LA POLITIKA KARAKTERO DE TEKNOLOGIO
Kvankam ni konsentas, ke teknologio estas entrepreno kultura, ni ne preteratentu gxian politikan karakteron.
En la evoluinta mondo ni aplikis teknologion al cxiuj kampoj de nia vivo. Ni dependas de masxinoj kaj cxiuspecaj aparatoj, se ne paroli pri la tuta substrukturo de la homa socio (inkluzive de provizado de nutrajxoj, potenco, akvo, forigo de kloakajxo, kaj retoj interkomunikaj kaj transportaj) por plenumi niajn multajn cxiutagajn aktivecojn. Fakte, kelkaj komentariistoj sentas, ke teknologio dominas nin gxis tiu grado, ke gxi cxion superregas.
Cxi tiu pensmaniero levigxis pro la politika karaktero de teknologio. La teknologio estas determinita per politika potenco; gxi ne estas faktoro neuxtrala determinita per la kulturevolua stato. La karaktero de la nuntempa teknologio, de teknologiaj enkondukoj kaj de la prizorgado estas politike decidataj. Alivorte “teknologio ne nur havigas per siaj individuaj masxinoj la fizikan manieron per kiu la socio subtenas kaj progresigas sian potenco¬strukturon, gxi ankaux, kiel socia institucio, respegulas en sia formo tiun socian strukturon.”20
La sociologo Jack Goody21 pristudis cxi tiun fakton en sia libro Technology, Tradition and the State in Africa (Teknologio, tradicio kaj la sxtato en Afriko), atentigante ke la diferencoj inter teknologiaj modoj estas ligitaj al diferencoj en aliaj aspektoj de la politika soci-ekonomia sistemo. Kvankam la fokuso de la studo estis Afriko, lia analizo helpis elstarigi la politikan karakteron de teknologio kiu ankoraux hodiaux estas aplikebla al la plej multaj triamondaj landoj.
Goody asertas ke por kompreni la aplikadon de teknologio en Afriko, “ni devas observi de pli apude la manieron kaj organizon de produktado en Afriko kaj Euxropo anstataux senesplore hipotezi identecon en cxi tiuj gravaj aferoj.” Li iden-tigas tri interrilatajn aspektojn de la afrika socio kiuj sxajnas aparteni al teknologio kaj la sxtato: (1) la intersxangxan sistemon (t.e. komerco kaj merkatoj), (2) siste-mon de agrikultura produktado (antaux cxio la posedon de produktorimedoj), kaj (3) arme-organizon (antaux cxio la detru-rimedojn).
Laux Goody, multaj partoj de Afriko similis okcidentan Euxropon el la komerc-ekonomia aux ekonomika vidpunkto. Cxe la orientafrika marbordo oni uzis meta-lajn monerojn. Cxe la okcidentafrika marbordo valutoj konsistis el oro, latuno, salo kaj cipreaj mon-konkoj. Komerco estis bonege organizita, kaj en la regxlandoj kiel Dahomeo kaj Asxanti, gravaj partoj de la ekonomio estis sub sxtatregado. La plej multaj ekonomiaj operacioj troveblaj en pra-industria Euxropo ankaux trovigxis en Afriko. Laux Goody, “escepte de la specialigitaj komercokampoj de vino kaj lano, ekstera intersxangxado en Afriko estis simila al tiu en Euxropo.”
Poste turnante sin al la produktosistemo, Goody konstatas, ke Afriko estas funda¬mente landego de grandskala agrikulturo. Kvankam la afrika produktoregximo estis vastaskala, gxi ne estis intensiva pro la karaktero de la grundo, la laboristaro kaj la tereno. Li asertas, ke unu tre baza inventajxo kiu disvastigxis tra Euxrazio sed kiu trovis limigitan uzon en Afriko, estis la plugilo. La uzo de plugilo en Euxrazio efikis divers¬maniere. Unue, gxi pligrandigis la terenon kiun homo kapablis kultivi kaj tiel ebligis gravan altigxon de la produktiveco, almenaux sur kampoj senkom-plikaj. Tio, siavice, signifis pli grandan bonifikon por la reteno de specialaj metioj, kio kondukis al pli grandaj diferencoj inter posedajxoj kaj la evoluo de vivstiloj en urbaj, ne-agrikulturaj sistemoj. Due, la plugilo stimulis la transiron al posedo de fiksitaj farmejoj, for de vagadanta agrikulturo. Trie, gxi plivalorigis la kultiveblan terenon. La plugilo ebligis uzon de bestopotenco por la terkultivado. Ankaux tio ludis gravan rolon.
Homforto multe kreskis, cxar unuafoje la homo ekuzis fonton de mekanika ener-gio pli granda ol la propra. Uzo de bestoforto ankaux starigis pli integran rilaton inter bestobredado kaj agrikulturo. Varia farmado, kuniganta bestotenadon kun grenkultivado grade farigxis la distinga karakterizajxo de agrikulturo en okcidenta Euxrazio. Gxi ebligis pli altan nivelon de vivo kaj libertempo ol povis atingi ho-moj kiuj dependis cxefe aux tute de simpla homa muskoloforto.
En la afrika arbarego, la plugilo havis siajn limojn. Unue, la rado neniam estis grandskale adoptita en Afriko, kvankam gxi transiris Saharon (kiel evidentigxas el la multaj du-radaj cxaroj plurloke gravuritaj en saharaj rokoj) kaj estis enkondukita en Egiption kaj Sudanon. La kialo ne estis manko de metalteknologio, sed la fakto, ke la plugilo ne plibonigis legomkultivadon samgrade kiel gxi plibonigis grenkultivadon en Euxrazio. Due, bestomalsanoj estis faktoro kiu limigis la uzon de la plugilo. La limigita rado-uzo signifis, ke la homo ne nur ne povis uzi besto-forton, sed ankaux ne la forton de akvo kaj vento. Manko de la rado ankaux limigis la eblecojn regi la akvon. Kiel montras Goody, la rado ludis cxefrolon en la funk-ciigo de putoj por akvumi la teron en la pli sekaj regionoj de la euxrazia konti-nento. Tamen, simpla akvumado okazis en multaj partoj de Afriko kaj konsistis el kanalumado de akvo el cxiama fonto por irigacii la kampojn, kaj tiel farmistoj ricevis du rikoltojn anstataux unu. Krome ekzistis la sxadufo, uzata en pluraj lokoj lauxlonge de la sahara rando, kiu utiligis la levstangan principon kiel manieron cxerpi akvon. En Afriko oni ankaux konservis akvon en putoj. Evidente, kvankam ne ekzistis akvomanko en Afriko, la problemo de distribuado estis enorma.
Laux Goody, eble la plej signifa teknologia diferenco inter Afriko kaj Euxrazio estis en la militista kampo. Li skribas, ke kiam la portugaloj avangardis euxropan ekspansion en aliajn kontinentojn, ili sukcesis cxefe pro siaj kanonhavaj velsxipoj. Pli frue ili dependis de la kanonoj sur siaj ﬂosantaj kasteloj kaj pli poste de man-pafiloj. En 1489 la armiloj de la portugalaj sxipoj estis io tute neatendita kaj nova en la hindaj kaj cxinaj oceanoj, kio donis tujan avantagxon al la portugaloj. Goody citante Beachy asertas ke “La afrikanoj sxajne neniam lernis fabriki pafilojn same bonajn kiel tiuj de la euxropanoj; malkiel la japanoj kaj sinhaloj, kiuj rapide at-ingis egalecon kun la portugaloj tiurilate.” Li atentigas, ke la kialo pro kiu la afri-kanoj neglektis ekfabriki tiun novan, potencan armilon, estis la neposedo de tauxga metio-nivelo en la ferajxprodukto. Rezulte de tio, afrikanoj suferis grandegan malavantagxon kiam oni ekinvadis ilian konti¬nenton, cxar ili devis kontrauxbatali gxuste la homojn kiuj provizis ilin per armiloj.
Tamen, cxi tie necesas kontesti la vidpunkton de Goody. Laux profe¬soro Onwue-jeogwu de la Universitato de Benin, lastatempa esploro pri indigxena teknologio en Afriko sxajne montras ke ferforgxistoj inter la popolo Awka en orienta Nigxerio fabrikis malnaivajn armilojn en la 19-a jarcento; sed cxi tiujn pafilojn la britoj malpermesis, cxar ili komprenis la eblan efikon de tiaj armiloj. Tial, do, por kon-stati la rilaton inter kulturo kaj teknologio, oni devas konscii pri la politika karak-tero de ecx la plej elementaj formoj de teknologio kaj rekoni la rolon de sociaj institucioj kiuj vartas teknologian evoluon kaj peras inter la teknologio kaj gxiaj efikoj.
Jen kiel Claxton koncize resumas la aferon.
“Oni do ne povas konsideri teknologion kulture neuxtrala. Cxia teknologio enkorpigas kaj reﬂektas la valorojn de la socio, de cxi ties krea genio, aldone al la specifa karaktero de la soci-kultura medio en kiu disvolvigxas la teknologio. Tio malfaciligas gxian sukcesan transplantadon al fundamente malfacila cxirkauxajxo. Tia transplantado de teknologio povas sukcesi nur se gxi povas adaptigxi al la valoroj kaj sociaj strukturoj de la nova cxirkauxajxo.”22
Tiel plibonigxas nia kompreno de la karaktero de kulturo kaj teknologio kiam ni konsideras la politikan karakteron de teknologio aldone al la soci-ekonomia kun-teksto en kiu disvolvigxis la diversaj formoj de teknologio.
SEKCIO II
KONVENA TEKNOLOGIO KAJ LA KULTIVADO DE PRIZORGO
ENKONDUKO
Dum la lastaj jaroj la koncepto de konvena teknologio ekgajnis aprobon en kaj evoluantaj kaj evoluintaj landoj. Tiu koncepto naskigxis reage al la ekkompreno ke, malgraux rapida ekonomia kreskado en la lastaj jardekoj, la celoj krei laboron por cxiu kaj forigi malricxecon neniel atingigxis. Unu el la kialoj por tiu situacio estas tro-emfazo en pli fruaj tempoj ﬂanke de amaso da evolulandoj sur kapital-intensiva “peza” industriigo kaj la uzo de teknologioj kiuj ne cxiam respegulis la hereditajn faktorojn kaj soci-ekonomiajn cirkonstancojn en tiuj landoj. Pro la fakto ke nacioj varias en sia nivelo de hereditaj posedajxoj, ankaux varius de nacio al nacio la strategioj adoptitaj por strebi al teknologia evoluo laux la propraj cirkon-stancoj de cxiu nacio.1
La celo de cxi tiu sekcio ne estas detaligi la amplekson kaj enhavon de strategioj en konvena teknologio, sed esplori unu el la kriterioj en cxi tiu debato, nome la “konvenecon de teknologio”.
Konvena teknologio ne estas kaj ne indas esti konsiderata kiel solvo malpli-valora. Aliﬂanke, oni ankaux ne tro-taksu gxian rolon; konvena tekno¬logio ne estas universala anstatauxajxo por la kutima moderna teknologio. Konvena kaj moderna teknologioj komplementas pli ol kontrauxstaras unu la alian, kaj emfazo sur la unua ne ekskluzivas kaj ne ekskluzivu uzon de la dua en tiuj kazoj kie ili estas speciale adaptitaj al lokaj cirkonstancoj.
KIO ESTAS KONVENA TEKNOLOGIO?
Oni difinas konvenan teknologion kiel ajnan objekton, procedon, ideon aux pro-ceduron kiu plibonigas la homan vivon plenumante homajn bezonojn. Oni konsid-eras teknologion konvena kiam gxi kongruas kun loka, kultura kaj ekonomia cirk-onstancoj (t.e. homa, materia kaj kulturaj posedajxoj de la ekonomio) kaj uzas loke haveblajn materialojn kaj energion, per iloj kaj proceduroj prizorgataj kaj funkciiga-taj fare de la loka logxantaro.
Teknologio estas, do, rigardata kiel “konvena” gxis tiu grado laux kiu gxi akor-das kun la kultura, socia, ekonomia kaj politika institucioj de la socio en kiu gxi uzigxas. La termino konvena teknologio alportas ian avantagxon. Abdulahi2 pro-ponis, ke konvena teknologio estu sin-subtena, kauxzu malmulte da kultura dis-rompigxo kaj certigu, ke la teknologio rilatu al la bonfarto de la loka logxantaro.
La termino konvena teknologio farigxis, do, priskribo kiu havas subrubrikojn de alternativaj teknologioj; tiajn kiaj teknologioj malaltekosta aux senkosta, teknologio meza, malgrandskala aux vilagxa. Kiel oni vidas el la terminologio, la ideoj pri kosto kaj skalo gravas en la konceptigo de konvena teknologio. E.F. Schumacher, pioniro de la koncepto de meza teknologio argumentis, ke cxi lasta reprezentas specon de teknologio kiu situas inter tradicia kaj progresinta teknologioj. Ekzemple, biciklo estas meza teknologio inter piedirado kaj veturado en auxtomobilo. Klarigante la subtilan signifon de tiuj alternativaj formoj de teknologio, Jequier3 diras ke “kiam oni parolas pri malaltekosta teknologio, oni celas cxefe la ekonomian dimension de novismo. Aliﬂanke, la koncepto de meza teknologio apartenas al la kampo de ingxenieriko. Konvena teknologio de la alia ﬂanko reprezentas … la socian kaj kulturan dimension de novismo.” La esenca parto de konvena teknologio estas, do, ke la utileco aux valoro de iu teknologio devas esti subtenata de la socia, kultura, ekonomia kaj politika medio en kiu gxi estas uzota.
Gxenerale, la plimulto de la malaltekostaj, mezaj aux konvenaj tekno¬logioj estas propagataj en cxi tiaj landoj pro tri kialoj:
	1.	la kreskanta konscio en pli progresintaj landoj pri la nega¬tivaj efikoj sur la cxirkauxajxon de grandskalaj teknologioj;
	2.	la malpli-disponeblo de grandskalaj teknologioj por pli malricxaj landoj; kaj
	3.	la latenta tauxgeco de konvena teknologio por solvi problemojn en evolulan-doj je tiu stadio de sciencaj esploro kaj inventemo.
Kio, do, estas racia pravigo de konvena teknologio?4 La disvastigado en evolu-landoj de konvenaj teknologioj sxuldigxas cxefe al tio, ke la strategioj “ekonomia evoluigo” aux “kreskigo” ne sukcesis forigi senlaborecon kaj solvi aliajn prob-lemojn. Fido al grandskala industriigo kiel gxenerala kuracilo kontraux kamparaj problemoj multe malkreskis, cxar postenoj kreitaj per tiaj industrioj estis tro kostaj kaj alportis sen¬signifajn rezultojn avantagxajn por la plej malricxaj el la malricxaj landoj.5 La evoluon kaj kreskon de malgrandskalaj entreprenoj forte bremsis la fakto, ke oni devige trudis grandskalajn projektojn al socioj kun malgranda kapi-talo kaj granda laborforto. Rezulte amasa senlaboreco, malaltaj enspezoj, limaka kresko kaj ofte stagnado en la evolulandoj farigxis normo pli ofte ol escepto.6 Mal-bonsxance oni rekonas tiujn faktojn nur tro malfrue. Krome, teknologio sola ne povas kontentigi bazajn homajn bezonojn. Kvankam gxi eble proponas solvojn al problemoj, homoj devas regi teknologion kaj igi gxin utila sub konvenaj cirkon-stancoj.
Tamen, la koncepto de konvena teknologio emis funkcii malsam-direkte en evoluintaj landoj ol en sub-evoluintaj landoj; ilia atento koncentrigxis sur mal-samaj temoj.
En la industriigitaj landoj, granda proporcio de konvena teknologio estas direk-tita al la disvolvado de inventajxoj kiuj celas pli bonan utiligon de raraj natur-rimedoj kaj al transiro al renovigeblaj energi-fontoj kaj al la minimumigo de la negativa efiko de teknologio sur la medion.
Kontrauxe, la plej multaj grupoj laborantaj en evolulandoj, same kiel tiuj grupoj en industriaj landoj kiuj metis specialan emfazon sur la problemojn de evolulandoj, emas rigardi konvenan teknologion kiel cxefan rimedon por kontentigi la bazajn bezonojn de centoj da milionoj da malricxuloj kiuj grandaparte estas ellasitaj el la evolu-procezo. En evolulandoj konvena teknologio celas inkluzivi: alporton de laboro; produktadon de varoj por lokaj merkatoj; anstatauxigon de antauxe importi-taj varoj per lokaj produktoj konkurenc¬kapablaj laux kvalito kaj prezo; utiligon de la loka laborforto, materialoj kaj monrimedoj, kreon aux organizadon de komunu-maj servoj, inkluzive de sano, akvo, kloakejoj, logxeblecoj, sxoseoj kaj edukado.
Tiel do, dum konvena teknologio grandaparte koncentrigxis cxefe sur demandoj de la medio, naturaj fontoj kaj la teknologioj de la post-industria socio, en evoluantaj socioj konvena teknologio pli celas al la solvado de problemoj de mal-ricxeco, socie egaleca labordonado kaj bazaj homaj bezonoj. Tamen, la bezonoj de ambaux socioj gxis certa grado koincidas. Krome, konvenaj teknologioj disvolvitaj de unu el la du socioj ofte povas esti konsiderataj egale konvenaj por la bezonoj de la alia, ekzemple: teknologioj sur la kampoj de energio kaj agrikulturo.
Sed kiam oni rigardas la kriteriojn de la konveneco de iu teknologio, oni atentu la diferencojn inter la du socioj kaj konstatu ke, kio estas konvena por unu el ili, ne devige sxajnos tia por la alia.
KIAL EVOLULANDOJ BEZONAS KONVENAN TEKNOLOGION?
Estas proponitaj pluraj klarigoj por la bezonoj de konvenaj formoj de teknologio fare de evolulandoj .
En sia libro Appropriate Technology (Konvena teknologio) Dunn7 listigas la ce-lojn de konvena teknologio kiel:
	1.	disponigo de dungeblecoj;
	2.	produktado de varoj por loka merkato;
	3.	anstatauxigo de antauxe importitaj varoj per lokaj produktajxoj, konkurenc-kapablaj laux kvalito kaj prezo;
	4.	utiligo de la lokaj laborforto, materialoj kaj monrimedoj; kaj
	5.	disponigo de komunumaj servoj, inkluzive de sano, akvo, kloakejoj, logxe-blecoj, sxoseoj kaj edukado.
Dunn asertas, ke konvena teknologio devus kongrui kun la deziroj, kul¬turo kaj tradicioj de iu komunumo kaj ne havi socie disrompan efikon. Dunn donas tiajn vastajn gvidliniojn, sed aliaj verkistoj estis pli specifaj pri la temo.
Unu kialo pro kiu evolulandoj bezonas konvenan teknologion estas la malforta stato de ilia soci-ekonomia evoluo. Kiel klarigas Nji,8 evoluandoj estas karakterizi-taj de cxefe agrikultura kaj tial kampara logxantaro. Tiaj landoj konsistigas 70% de la tuta mondlogxantaro kaj 75 gxis 80% el tiuj logxas en kamparaj regionoj.9 Ad-ams kaj Bjork10 atentigas, ke aparte de tiu struktura distribuigxo de la logxantaro en evolulandoj, tiuj landoj ankaux havas malaltajn enspezojn, malaltan edukon, malbonan aux ne-adekvatan substrukturon (ekz. sxoseojn, konstruajxojn, ekipajxon ktp), nesuficxajn prisanajn kaj sanitarajn rimedojn kaj cxiaman mankon de financoj. Tamen, kiel montras Nji,11 tiuj landoj havas multe da laborforto, ampleksajn naturajn fontojn kaj amason da ne-ekspluatitaj agrikulturaj terenoj kaj minejoj. Kenkare skribas, ke cxe la transigo de teknologio al la tiel-nomataj sub-evoluintaj landoj devas esti atentataj la cxefaj ecoj de tiuj landoj, nome:
La reganta du-nivela ekonomio (urba kaj kampara) kun malsamaj kaj ofte nekon-gruaj vivmanieroj, malegala distri¬buo de naturaj havajxoj kaj forta emo al inter-migrado; gxenerala senlaboreco kaj malmulta dungiteco kaj pro tio malegalecoj de enspezoj, relativa manko de fiksita kaj cir¬kulanta kapitalo en la formo de masxinoj, iloj kaj mono; kaj pli granda naskokvanto kompare kun evoluintaj landoj.12
Konstato pri cxi tiuj malegalecoj (sociaj kaj ekonomiaj maljustecoj) kaj pri la fakto, ke oni ja povas forigi ilin estas bonaj kialoj por inventi kaj plenumi strate-giojn kiuj kapablas solvi aux plifaciligi cxi tiujn problemojn.13 Pro tio oni povas utiligi konvenan teknologion por atingi egalan evoluigon en malricxaj landoj.14 La fina demando, do, estas kiel tion sukcesigi.
Unu fruktodona maniero estas unue identigi la problemojn. Plej ofte, normala prudento sciigas nin ke tiuj problemoj estas evidentaj. Kelkaj verkistoj emfazis la gravecon de praktika esplorado kaj de la utiligo de sociaj faktoroj por taksi la ka-pablon de geo-politika grupo ebligi dauxran plibonigon de homaj cirkonstancoj en tiuj sociaj terenoj konsiderataj gravaj por la socia bonfarto. Tial oni rigardas prak-tikan esploron kiel necesan ingrediencon, ne nur en la plenumo de kamparaj evo-luprojektoj, sed ankaux kiel dezirindan kaj havendan antauxpasxon por identigo, selekto kaj evoluigo de konvenaj teknologioj por kontrauxbatali malricxecon kaj mizeron en la kamparaj regionoj.15
Oni povas plurmetode atingi tian socian kaj teknologian evoluon:
	•	Identigo de ekzistantaj teknologioj en la evolulandoj por selekti tiujn kiuj estas utilaj.
	•	Plibonigo de la kvalito kaj plenumpovo de homfortoj en evolulandoj kaj en tiuj teknologioj konsiderataj utilaj por la elradikigo de kampara malricxeco. Tiu proceduro, por sukcesi, devas bazigxi sur indigxena scio. (Brokensha et al. 1980).
	•	Reciklado de jam uzita teknologio.
	•	Adapto de importita teknologio al lokaj bezonoj, materialoj kaj naturfontoj.
	•	Esploro kaj disvolvo de konvenaj teknologioj por solvi bazajn homajn bezo-nojn.16
Tiuj kvin teknologiaj alternativoj, laux Nji, konsistigas la kernon de konscia kaj aktiva agmaniero por malseverigi kamparan malricxecon kaj malegalecon en evolu-landoj per la uzo de konvena teknologio kiel komuna denominatoro. Sed antaux ol ekuzi tiajn metodojn gravas ke la teknologiaj analizistoj, la evolu-sciencistoj kaj politik-disvolvantoj, cxiuj, posedu komunan difinon de la karaktero kaj celo de konvena teknologio en kampara evoluigado.
La implico en la argumento pri konvena teknologio estas, ke la cxefaj kriterioj por la selekto de konvenaj teknologioj estas la heredigo-potenco de la koncerna lando: proporcia distribuo de laborfortoj, tereno, kapitalo, lertecoj kaj naturfontoj en la lando. En la evolulandoj kie laborforto ne mankas kaj kapitalo kaj lertecoj estas raraj, la elekto de teknologio por socia evoluigo devas forte subteni la pruden-tan kaj egalecan disvolvadon de homaj kaj naturaj energifontoj. Konvenaj teknologioj en la formo de malgrandskalaj entreprenoj estos idealaj cxar ili kreas pli da laborlokoj je malpli altaj kostoj, antaux cxio en la kamparo.
Se konsideri la nuntempajn spertojn en la monda evoluigo, subtenantoj de kon-vena teknologio senescepte emfazas, ke la nuna evolu-impeto devas enteni strate-gion por konvena teknologio kaj bazaj homaj bezonoj se oni celas forigon de mal-ricxeco, senlaboreco kaj plibonigitan vivkvaliton. Nji resumas jene sian tezon:
Tiel do, la necesa teknologio por strategio pri bazaj bezonoj en evolulando devas, pli ol en la pasinteco, koncentrigxi sur la havigo de la bezonoj de la mal-granda farmisto, de la malgrandskala kampara industrio kaj de la produktanto en la neformala sektoro. Tia strategio necesigas specialan konvenan teknologion, kaj siavice subtenigxas per tia teknologio: teknologio kiu malsamas de tiu en la in-dustriaj landoj fare de la industriaj landoj kaj por la industriaj landoj ecx pli ol la diferencoj de la proporci-faktoro postulus.17
PRIZORGA TEKNOLOGIO KIEL KONVENA TEKNOLOGIO
La gxenerala manko de “kulturo de prizorgo” en evolulandoj, aparte en afrikaj landoj, estas konfirmita de studintoj. Do levigxas la demando: kia teknologio konvenas por evolulandoj?
En sia analizo de kulturo de prizorgo en Afriko,18 Woherem priskribas la staton de prizorgado de diversaj teknologiaj laboriloj nuntempe uzataj en Afriko, antaux cxio en informteknologio, kaj li asertas konvinke, ke la plej multaj afrikaj landoj hodiaux evoluigis kulturon kiu ignoras la prizorgadon de iliaj ekzistantaj sistemoj aux kiu konsideras prizorgon la plej malgrava parto de la esencajxoj. Li atentigas, ke la manko de prizorga kulturo rezultas el kaj teknikaj kaj soci-kulturaj problemoj (t.e. misaj prioritatoj, senzorgeco aux nescio ﬂanke de la estraro). Li skribas jene:
La problemo koncerne mankon de sistemo-prizorgo estas problemo kaj soci-kultura kaj teknika... senzorgeca kaj senrespondeca sinteno al iu ajn laboro por kiu respon¬decas aliulo, kaj sinteno simple priskribebla kiel neklarig¬ebla mensa stato kiu celas cxiam akiri ion novan anstataux ripari la malnovan. Kelkfoje gxi fontas el maletika konduto. Aliﬂanke, gxi ankaux estas problemo de scio¬manko pri teknikaj artfarajxoj kaj riparmetodoj.19
Woherem deklaras surbaze de lastatempaj studoj:
La problemo de manko de prizorgo cxe teknologiaj sistemoj ne estas nova fenomeno en Afriko. Gxi fontas el longa (post-kolonia) historio de manko de pri-zorga kulturo, t.e. kulturo kiu vidas pozitivajn avantagxojn en la prizorgado de tio kion oni jam posedas.20
Woheren citas du bonegajn ekzemplojn por ilustri sian vidpunkton. Unue li priskribas sian personan viziton al ok grandskalaj organizoj en Nigxerio inter 1992 kaj 1993 kiam li malkovris kiom da teknikaj sistemoj, uzitaj eble nur ses mona-tojn, bezonantaj eble nur malgrandan korektan, perfektigan aux adaptigan prizor-gon, estis fakte tute forlasitaj senkonsidere al la kostoj por la organizo. Tiamaniere en palmkerna procezejo en Port Harcourt, Nigxerio, oni forlasis sistemon por la administrado de personaro kaj stokoj, kiu sistemo estis “tajlorita” por la kompanio kaj funkciis surbaze de simpla komputilo. Oni forlasis la sistemon cxar la nombro kaj proporcio de la tage kaj monate pagitaj laboristoj estis sxangxitaj. Tial la sis-temo bezonis reklasigon de kelkaj laboristoj kaj novan formulon por kalkuli sala-jrojn de kelkaj novkategoriaj laboristoj. Sekve, la sistemo bezonis nur etan pli-bonigon aux perfektigon anstataux plenan forlason. Pli poste oni persvadis la es-trojn konsenti, ke la kosto de la prizorgo estus malpli ol la kosto plene forlasi la sistemon.
Dua ekzemplo citita de Woherem estas la iam spektakle bela internacia ﬂughaveno Murtala Mohammed en Lagos, Nigxerio, kiu nun aspektas kiel velkinta spektro de sia pasinteco. Laux lia priskribo, la ﬂughaveno Murtala Mohammed “estas nun simple betona gxangalo sen klimatizado, sen funkciantaj rultapisxoj por valizoj, sen puraj funkciantaj necesejoj kaj sen la funkciantaj elektronikaj anonc-tabuloj kiujn gxi iam havis”.21
Cxi tiu gxenerala manko de ia prizorga kulturo en la teknikaj sistemoj de Afriko certagrade videblas hodiaux ankaux en plej multaj hejmoj.22 Multaj logxdomoj en afrikaj urboj restas nefarbitaj dum multaj jaroj, partoj de konstruajxoj forputras aux erodigxas dum longa tempo: multaj rompitaj dompecoj ne estas renovigitaj, raze-noj restas netonditaj dum longega tempo kaj oni ne cxiam prizorgas gxardenojn kaj arbojn.23 Laux Woherem tiu situacio videblas en cxiuj vivosferoj en afrikaj lan-doj.24 La sxajna manko de masxinar-prizorgo kaj de aliaj teknikaj sistemoj estas ankaux konfirmita de la eminenta klerulo Ali Mazrui, kiu atentigas ke afrikaj landoj faris sian modernigadon per konstruado de novaj lernejoj, sxoseoj, fervojoj, pro-duktejoj ktp, sed nur por poste ilin lasi al polvo kaj putrigxo. Tial cxi-tempe en la plej multaj partoj de Afriko oni vidas:
	•	iam uzeblajn sxoseojn disigxantaj gxis ne-uzebleco pro manko de scio kaj prizorgo;
	•	iam belajn konstruajxojn kaj teknikajxojn kiujn oni siatempe konsideris art-farajxoj nacie prifierindaj, nun disfalantaj pro ne-anstatauxigo de eluzitaj partoj, aux venkitaj de malpureco kaj vetero;
	•	iam elegant-aspektajn ﬂughavenojn kun funkciantaj rul-tapisxoj kaj elektroni-kaj anonctabuloj kiuj donis saman impreson kiel tiuj en aliaj mondpartoj, nun gxisnauxze defalintaj pro ne-riparo.25
Eble la plej konvena formo de teknologio por afrikaj landoj hodiaux estus la pri-zorgo de la diversaj teknologiaj laboriloj aktuale utiligataj, antaux cxio sur la or-ganiza nivelo. Tial Woherem notas ke:
Kvankam cxi tiu gxenerala manko de prizorga kulturo montrigxas cxe la organiza nivelo kaj cxe la privata nivelo (t.e. en la hejmoj de la homoj) la problemo estas pli akra sur la organiza nivelo. Tio rezultas el la teknika karaktero de la plej mul-taj sistemoj en tiuj organizoj kaj el la fakto, ke afrikanoj ne akiris scion pri la plimulto de la teknologiaj sistemoj kiujn ili nuntempe uzas, nek scias kiel ilin prizorgi aux ripari. Tial la cxefa bezono estas kompreno kaj socio¬kultura kaj tek-nika de la funkcio de sistemoj kaj de ilia prizorgo.26
Woherem proponas, ke tiuj respondecaj por difinoj de teknologiaj bezonoj kaj ankaux tiuj respondecaj por la definitiva dezajno kaj funkci-specifoj de sistemoj bone komprenu, ke ekzistas partoj aux artikloj kiuj bezonas konstantan riparon, purigadon kaj gxisdatigon. Li emfazas, ke “prizorgo devas esti sencxesa kaj kon-siderata kiel unu el la cxefaj celoj de la organizo.” Institucioj kaj estroj de organizoj devus ne permesi disfalon kaj malsxparigan forlason. Woherem klare indikas, ke unu el la celoj de la organizestroj “devus esti certigi ke aferoj plibonigxu aux al-menaux ke ili restu funkcie samaj, t.e. cxe la nivelo ‘kiaj ili estis’ anstataux ilin lasi al degenerigxo. Tamen Woherem konsentas, ke prizorgebleco de masxinaro, sxoseoj, konstruajxoj kaj sistemoj bezonas certan kvanton da investado aux kon-stante-havebla mono por reteni funkciadon. Konvena teknologio klare necesigas konsideron cxu la bugxeto restos havebla estontece por dauxre funkciigi la siste-mojn malgraux la malmulteco de financa kapitalo en la lando aux cxe la organizo. Konvena teknologio ankaux devigas la konstaton, ke prizorga strategio devas ekzisti jam antaux kaj dum la funkciado; krome, ke (1) nepre necesas respondeculo por tio, kaj (2) la strategio devus enteni informon pri tio, kion oni povus realisme antauxplani kaj kion la organizo aux la lando povus financi.
Woherem skizas la cxi-sekvajn soci-kulturajn sugestojn atentendajn rilate al la prizorgo kaj direktado de iuj ajn formoj de konvena teknologio (kaj softvaraj siste-moj).
• Devus ekzisti gxenerala kultura konscio en la tuta socio pri la neceso de pri-zorgo, tiel ke tiu konscio povu enpenetri la mensojn de cxiuj individuoj kaj or-ganizoj.
• Devus okazi tutlanda etika edukado de estroj kaj laboristoj pri responso kaj re-spondeco. Laboristoj de cxiuj niveloj konstatu la gravecon ne utiligi por privataj celoj tion kio apartenas al la organizo aux la lando. Ili ankaux identigu sin kun la bezonoj kaj celoj de la organizo kaj tial faru nenion kio malrapidigus la pro-greson de la organizo.
• Oni provizu tiujn kiuj fakte teknike prizorgos la sistemojn per efika trejnado. Certan personaron oni povas unue sendi eksterlanden aux al loka trejnejo por ek-kompreni kiel prizorgi la aparataron, kaj ili povos siavice trejni aliajn poste.
• Cxiuj organizoj devus starigi efikan formalan proceduron por certigi ke cxiuj administrantoj kaj laboristoj serioze plenu¬mas siajn devojn kaj ne subfosas la or-ganizon per kontraux¬etika agado. Tiu procedo cxiam aprecu la agadon kaj labo-ron de cxiuj dungitoj, por ke la personaro ecx fajndetale respondecu pri siaj agoj, taskoj kaj financaj operacioj.
• La direktistoj estu edukitaj al konscio pri la graveco de sistem¬prizorgado kaj instruitaj pri la gxusta maniero krei strategion kaj instali en sia organizo grupon de prizorgistoj. Ili ankaux komprenu kiamaniere evoluigi eksplicitan pro¬gramon de prizorgaj proceduroj kaj proceza mezurado kaj kiamaniere certigi ke sistempri-zorgo okazu en tauxga kaj konvena procedura kadro; ke la prizorga strategio krome akordu kun la pli vastaj celoj de la organizajxo.”27
Woherem argumentas ke “okazos fare de afrikaj landoj neniu signifa akiro de ajna teknologio sen la kapablo ripari, plibonigi kaj adapti laux¬bezone tiun teknologion.
Komparante kun aliaj progresintaj landoj, Woherem notas ke en Usono sola oni elspezas cxirkaux $30md (tridek miliardojn da dolaroj) cxiujare por softvara prizor-gado, kaj en 1995 tiaj procezoj foruzos 90% de cxiuj monrimedoj haveblaj por softvara evoluigado kaj utiligado. Woherem provoke konkludas, ke
se tio estas la situacio en lando tiel ricxa kiel Usono, evidentas, ke afrikaj landoj devas des pli investi en la pri¬zorgo de siaj ekzistantaj sistemoj anstataux forjxeti kion ili havas por akiri teknike pli fortikajn kaj ekscitajn novajn varojn. Afrikaj landoj devas konstati, ke cxiam forjxeti mal¬novajn softvarajn sistemojn por novaj ne estas bona stra¬tegio, kaj certe ne por evolulando kun limigitaj financoj.28
IMPLICOJ: NIVELOJ DE TEKNOLOGIA ELEKTO
Kvankam oni substrekis kritikojn koncerne la mankon de prizorga teknologio en Afriko, tio ne signifas ke la sola bezono de evolulandoj estas prizorgado de malno-vaj teknologioj sen elekto de haveblaj teknologioj. Kompreneble teknologiaj sis-temoj ja sxangxigxas kun la tempo.
Nuntempe evolulandoj, antaux cxio afrikaj, konstatas la ekziston de diversaj specoj de teknologioj; iliaj elektoj de teknologioj devus okazi je tri niveloj. Unua-nivele trovigxas la simpla vilagxa teknologio kiu utiligas lokajn materialojn, malpli-lertan homforton kaj naturajn energifontojn, tiajn kiaj ventmueliloj kaj su-nenergi-fontaj aparatoj. Cxi tiu teknologio rezultas en kampara mem¬suficxeco kaj donas laboron al homoj en kamparaj regionoj. Julius Nyerere, antauxa prezidento de Tanzanio, sxajne konfirmis sian fidon al cxi tiu teknologi-nivelo kiam li diris:
Nia estonteco kusxas en la evoluigo de nia agrikulturo kaj de niaj kamparaj re-gionoj. Sed cxar ni celas elkreski el niaj radikoj kaj konservi tion kio estas tradi-cie valora el la pasinteco, ni devas ankaux ne plu pensi pri amasa agrikultura mekanizado nek pri la proletarigo de nia kampara logxantaro. Anstatauxe ni devas konsideri evoluigon per la nun uzataj iloj kaj per kreskigo de kooperativaj produktosistemoj. Anstataux celi al farmbienegoj, uzantaj traktorojn kaj aliajn modernajxojn kaj dungi agrikulturajn laboristojn, ni devus celi al bovtirataj plugiloj tra la tuta lando. La jembe (sarkilo) devas cedi al la bovoplugilo antaux ol cxi lasta povas cedi al la traktoro. Ni ne povas rekte anstatauxigi la jembe per la traktoro.
La dua nivelo estas ‘mezgrada’ baza aux substruktura teknologio . Cxi tiu estas la teknologio bezonata por plibonigi akvo¬provizojn, logx¬eblecojn, kloakejojn, energi-distribuadon, transporto-retojn, telefon-sistemojn, hospitalojn, eduko-sistemojn ktp. Cxi tia baza teknologio postulas cxie haveblan ekipajxon kaj tekni-kajxojn, tiajn kiel pumpiloj kaj valvoj, tuboj, elektraj transformiloj kaj regiloj. Bedauxrinde, tiajn objektojn oni nuntempe importas je alta kosto en cxiujn afrikajn landojn. Necesus, ke cxiu afrika lando akiru suficxan teknikan scion por povi sur-loke fabriki multajn el tiuj objektoj. Miloj da afrikaj studentoj studas en kolegioj kaj universitatoj en Afriko, Euxropo, Kanado kaj Usono kaj aliaj landoj en Okci-dento; ili ricevas fakan edukon por ke ili akiru la scipovon por poste povi mastri la bezonojn en Afriko de la baza teknologio pere de programo kiu sagxe kombinas financan apogon kun laboratoria laboro, kaj cxi-pere produkti la masxinaron be-zonatan.
Cxe la tria nivelo trovigxas supera teknologio, necesa por produkti varojn kiujn oni povas profitodone eksporti aux per kiuj oni povas anstatauxigi diversajn impor-tajxojn.
En kelkaj afrikaj landoj teknologio montris elstarajn rezultojn. Ekzemple, Nigx-erio multon kontribuis al la evoluigo de sia propra teknologio, inkluzive de petrola rafinado, sxtalfabrikado, muntado de veturiloj kaj la industrio de enladigo kaj enbo-teligo. En Kenjo trovigxas fabrikoj por la produktado de kafo kaj teo; en Zimbabvo ekzistas industriejoj kun grandaj fabrikoj; dum en Senegalio oni trovas produkte-jojn por pretigo kaj pakado de fisxoj. Tamen restas farendaj kelkaj malfacilaj deci-doj pri elekto de teknologi-specoj plej tauxgaj por evolulandoj.

SEKCIO III
KULTURO KAJ TEKNOLOGIO EN KELKAJ INDIVIDUAJ LANDOJ
Kiamaniere reagis diversaj landoj kaj iliaj kulturoj al la problemoj de moderna teknologio en la cxiutaga vivo?
Gxenerale oni supozas ke cxiu nacio devas evoluigi teknikajn kapablojn. La grado kaj disvastigxo de tiu kapablo farigxis mezurunuo por prijugxi la evolu¬nivelon de nacio. Plie, la evolustadio de nacio preskaux farigxis sinonima kun gxia teknologia kapablo. Oni do kutimas priparoli la naciojn kun vaste-ekspluatata altgrada teknologia kapablo, kiaj ekzemple Japanio, okcidenta Euxropo, Usono kaj (eks)Sovetio, kiel evoluintajn landojn. La landoj kiuj havas malgrandan aux ek-funkciantan kapablon, kiaj afrikaj, sudorient¬aziaj, sudamerikaj kaj karibaj, estas nomataj evolulandoj.
La plej bona metodo por disvolvi evoluantan aux subevoluintan nacion ankoraux ne estas malkovrita, kvankam ekzistas multe da sciencaj kaj teknologiaj informoj por tia metamorfozo. La maniero uzi tiajn informojn estas tre komplika. Sendube necesos fari decidojn pri tio, kiujn kaj kiel oni utiligos la informojn: tiaj grand-nombraj faktoroj kiaj la kulturo kaj la geografio de la nacio devas enkorpigxi en la decidon; kaj institucioj kiaj eduka, ekonomia kaj politika sistemoj devas esti planitaj kaj efektivigitaj.
Tamen multege pli ol la bazaj informoj estas bezonate. Por la teknologia evoluo de nacio necesas scienca kaj teknologia homfortoj, financaj rimedoj, ekipajxo kaj krudaj materialoj, aldone al edukado transgeneracia.
La procedo de teknologia disvolvigxo estigus multe da kultura streso. La nun levigxanta demando estas: kiel la evoluintaj landoj de la mondo sukcesis venki tiujn kulturajn stresojn? Cxu oni sxangxu la kulturojn de la evoluantaj landoj? Cxu oni forlasu la kutimajn, indigxenajn metodojn en triamondaj landoj por ansta-tauxe adopti novajn praktikojn cele al teknologia evoluo?
Cxi demandojn ni konsideru el vidpunkto de la specifaj situacioj de kelkaj selek-titaj landoj de la mondo.
SEKCIO 3.1
KULTURO KAJ TEKNOLOGIO EN JAPANIO
Kvankam unue Cxinio kaj poste Okcidento multe inﬂuis la japanan kulturon, gxia teknologio, same kiel gxiaj arto kaj literaturo atingis altan statuson en la monda civilizacio. Kiel argumentis kelkaj kleruloj, cxi tiuj eksteraj inﬂuoj eble “koruptis” japanajn tradiciojn, tamen post ensorbigxo ili ankaux ricxigis kaj for-tigis la nacion kaj formis vibrantan kaj unikan kulturon.
Por nia studo de Japanio, nia centra demando estas: kiel rolis kulturo en la teknologia disvolvigxo de Japanio? Kiuj facetoj de la japanaj kulturaj valoroj havis profundan efikon sur la evoluon de la teknologio?
LA ORIGINO DE JAPANA TEKNOLOGIA EVOLUO
Tessa Morris-Suzuki,1 en sia lastatempa referajxo Sericulture and the Origins of Japanese Industrialization (Serikokulturo kaj la originoj de la japana industriigxo) identigis la ekfunkcion de la silka komerco kun Okcidento kiel unu el la plej bone konataj epizodoj en la ekonomia historio de Japanio. Kiel oni povas legi en mult-nombraj lernejaj historioj kaj akademiaj tekstoj, la rakonto estas proksimume la jena.2 Je la preciza momento kiam Matthew Perry kaj liaj nigraj sxipoj penetris la mondo-fobian izolecon de Japanio, la euxropa silkindustrio farigxis viktimo de cxion-detrua pebrina plago (bombiksa malsano). Dum la jaroj 1850-aj kaj en la fruaj 1860-aj, cxi tiu malsano malaltigis la italan silko¬produktadon al duono de gxia antauxa nivelo kaj la francan produkt¬adon al nur kvinono de gxia pinta nivelo, atingita frue en la 1850-aj. Rezulte, per bonsxanca koincido Japanio ricevis idealajn kondicxojn por eniri la mondkomercon. Eksportado de silko kaj bombikso-ovoj rapide kreskis kaj donis al Japanio gxian cxefan fremdvalutan enspezon dum la lastaj jardekoj de la dinastio Tokugauxa kaj la frua parto de la Meiji-epoko.
Cxi tiu “akcidento de la naturo”. kiel nomis gxin unu historiisto, sekve ludis esencan rolon cxe la unuaj pasxoj de Japanio survoje al teknologia disvolvigxo. Tamen, kiel skribas Tessa Morris-Suzuki, historiaj akcidentoj malofte estas tiel akcidentaj kiel ili sxajnas, cxar nur la plej bone preparitaj individuoj aux socioj kapablas plejeble ekspluati hazardajn oportunajxojn. Laux Claudio Zanier,3 euxropaj silkfabrikistoj havis plurajn kialojn por rigardi Japanion kiel sian savan-ton el la sekvoj de pebrino. Unu estis, ke oni kutimis havi respektan sintenon al orient¬aziaj agrikulturaj kaj silk¬bredaj teknikoj, kiuj originas en la 18-a jarcento. Cxar Cxinio trovigxis meze de politika perturbo pro la Ribeloj de Tajping, en 1850 la euxropaj komercistoj emis turni sin al la lastatempe atingeblaj kaj politike pli stabilaj japanaj komerco¬havenoj. Tiel do al la plibonigxo en la japana silkbreda tekniko kaj ne al la naturaj hazardajxoj sxuldigxis la malfermigxo de Japanio al la monda teknologia evoluo.
Tessa Morris-Suzuki4 levis du interesajn punktojn pri cxi tiuj okazajxoj. La unua rilatas al la fakto ke, kvankam kaj Euxropo kaj Japanio importis la bazajn tek-nikojn de serikokulturo el Cxinio, kaj kvankam ambaux preskaux samtempe ko-mencis plibonigi kaj fajnigi tiujn teknikojn, iliaj metodoj estis klare malsamaj. La dua punkto estas, ke jam antaux la malfermigxo de la japanaj havenoj, kelkaj euxropaj observantoj estis ekkomprenintaj la valoron de la japanaj serikokulturaj teknikoj kaj eksercxintaj en ili lecionojn por Okcidento. Serikokulturo formis, do, la fonton de la unua japana teknologi-eksporto.
KULTURO KAJ INDIGxENA TEKNOLOGIO EN JAPANIO
Dum la lastaj jaroj historiistoj pri Japanio komencis pli atenti la rolon de in-digxena (zairai) kontraste al importita (gairai) teknologio dum la disvolvigxo de la japana industriigxo. Tiu tendenco eble klarigas al ni same multe pri la nuntempa Japanio kiel pri gxia teknologia historio. Intereso pri zairai’a teknologio respegu-las unuﬂanke nostalgion por meti¬teknikoj kiuj rapide malaperadas kaj aliﬂanke perspektivon pri nova Japanio kiu ekrekonigxas eksterlande ne nur kiel teknologia imitanto sed ankaux kiel enkondukanto de teknologiaj novismoj. Sed kiaj ajn gxiaj motivoj, esploro pri indigxena teknologio rezultis en nova kompreno pri la procedoj de teknologia disvolvigxo.
Dum la 17-a kaj 18-a jarcentoj kelkaj japanaj manmetioj kiaj ceramiko estis inﬂuintaj euxropajn teknikojn kaj dezajnojn. Tamen, silkofabrikado estis la unua ekzemplo de industrio en kiu euxropaj fabrikistoj intence elsercxis japanan scipo-von kaj studis tradiciajn tekstojn. La elstare impona fakto pri tiu transigo de teknologio el Japanio al Okcidento estas, ke gxi komencigxis antaux la alveno de Perry en la Golfo de Uraga kaj antaux ol la pebrino estis kauxzinta gravan difekton en la euxropa silkindustrio kaj kiam komunikado inter Japanio kaj la ekstera mondo estis plenplena de grandaj malfacilajxoj. Laux Tessa Morris Suzuki:5
En 1830 la germana sciencisto Philipp Franz von Siebold, kiu servis kiel kurac-isto en la nederlanda komerc¬oficejo de Nagasaki, estis elpelita de la Sxogun-dinastio. Li reiris al Euxropo kun notinda biblioteko kiun li kreis dum siaj sep jaroj en Japanio. Inter la libroj estis manlibro pri silkofabrikado kun la titolo Yo-san Hiroku (La sekretoj de serikokulturo). Cxi tiu libro, de Uekaki Morikunni, vilagxano de la regiono Tamba apud Kioto, estis eldonita en Japanio en 1803. Gxia inﬂuo sur silkofabrikado en okcidenta Japanio estis konsiderinda, cxar Uekaki ne nur resumis multajn el la plej lastatempaj teknikoj uzataj tutlande, sed ankaux prezentis siajn informojn en klara kaj simpla stilo kun cxarmaj ilustra-jxoj, tiel, ke la libro estis facile komprenebla de ordinaraj farmistoj.
Gxis la 1840-aj jaroj levigxis tiom da intereso pri japana silkofabrikado, ke la interpretisto de la nederlanda registaro, Johann Hoffmann, entreprenis la suficxe pezan taskon traduki la manlibron de Uekaki en la francan. Hoffmann estis “la sola orientalisto kun kompleta kono de la japana lingvo”. Oni eldonis la tradukon en Parizo kaj Torino en 1848, kun enkonduko kaj komentario de la franca seriko¬kultura spertulo Matthieu Bonafous, kaj oni plurfoje represis gxin kiam la pebrino enprofundigxis en la euxropaj silkoregionoj. Yosa Hiroku tial farigxis ne nur la unua teknologia eksportajxo Okcidenten, sed ankaux unu el la unuaj japanaj verkoj de iu ajn speco kiujn oni tradukis en euxropan lingvon.
Multaj atentindaj kleruloj komprenis, ke estas grave pli multe lerni pri japanaj metioj kaj teknikoj kaj ili ecx emis rekomendi kelkajn iom dubindajn metodojn por akiri tiun scion. Tessa Morris-Suzuki deklaras:
ke la sola maniero trapenetri la obskurecon kiu ankoraux sxvebas cxirkaux cxi tiu nealirebla lando, estas senskrupule sxteli de la japanoj, helpe de la komerco inter Japanio kaj Nederlando, la specialajn tekstojn kiujn posedas la homoj pri siaj multﬂankaj scio¬kampoj. Cxi tiujn auxtentikajn tekstojn kiuj donas fidindan in-formon oni preferu al la nekompletaj bildoj liveritaj pere de agentoj de duba vereco aux fare de vojagxantoj kiuj ne povis libere aliri la internon de lando en kiu tiom da obstakloj konfuzas kaj malhelpas la plej bone direktitan esploron.
KULTURAJ VALOROJ KAJ TEKNOLOGIA EVOLUO
La forto de japana teknologio kusxis precize en la unikaj kulturaj valoroj de Ja-panio: la amaso da empiriisma povoscio kaj la sxajne senfina atento al detaloj.
Tiuj estis la agadkampoj el kiuj evolulandoj povus lerni de Japanio.
Ekzemple, la labor-intensivaj teknikoj de Japanio en la serikokulturo rezultis el gxiaj hereditaj prunteprenajxoj de Cxinio. Japanio estis importinta el Cxinio la teknikon zorge prepari la morusajn foliojn per kiuj oni nutris la kreskantajn raux-pojn: fajne distrancxi foliojn antaux ol ilin doni al nove elovigxintaj rauxpoj kaj tiam grade pligrandigi la foli¬pecojn gxis la fina stadio de la rauxpa ekzisto. Se ni memoras, ke bombiksoj eble bezonus mangxi gxis 8-foje tage, kaj ke la rauxpoj elkovigxus el unuopaj ovoj, estos al ni evidente ke la nura nutrado estis giganta tasko.
Grada laborplena eksperimentado kondukis ankaux al pli bonaj metodoj de nu-trado, de higieno kaj de temperatur¬ekvilibrigo. Tamen, ecx cxi tie la tendenco estis ne al normigo sed al diverseco kiam provoj kaj eraroj identigis la metodojn plej bone adaptitajn al malsamspecaj klimatoj kaj medioj. Unu el la plej rimarkindaj disvolvigxoj de la malfrua periodo tokugauxa okazis pro la esenca graveco de tem-peraturo, nome: la enkonduko de termometroj en la japanan serikokulturon. Ter-mometrojn fakte alportis al Japanio la nederlandanoj jam en la 18-a jarcento, sed ne pli frue ol la unuan duonon de la 19-a jarcento entreprenema silkfarmisto Nakamura Zen’emon ekkomprenis ilian utilecon por la silka industrio, kie la preciza regado de temperaturo estis kriteria faktoro. Euxropaj termometroj estis multekostaj kaj malfacile akireblaj, tial Nakamura devis ekfabriki proprajn termometrojn. Poste li faradis serion da testoj, el kiuj li konstatis, ke iom pli altaj temperaturoj tauxgas por kelkaj celoj, kiaj silkrauxpa ovoproduktado, dum malpli altaj temperaturoj estus pli tauxgaj por aliaj celoj kiaj fabrikado de delikata silko. Cxi tiujn eltrova-jxojn oni publikigis en 1849 en klara simpla manlibro.
La plimulto de la tiutempaj euxropanoj opiniis, ke la procedo de teknologia sxangxo estas unudirekta. Ili emis supozi, ke teknologia progreso fincelas al fervo-joj kaj altgrade mekanizitaj fabrikoj, cxar Japanio en la periodo Tokugauxa ne posedis ilin. Eksterlandaj observantoj supozis nature, ke Japanio estis teknologie sub-evoluinta kaj ke gxia sukceso sur mondaj merkatoj povus realigxi nur pro bonsxanco.
Sed, kiel historiistoj kiaj Francesca Bray6 antauxnelonge eldiris, teknologia sxangxo povas sekvi multajn vojojn. La strangaj politikaj kaj ekonomiaj strukturoj de Japanio dum la dinastio Tokugauxa kreis bezonojn kiuj kuragxigis inventadon. Enlandaj planoj por evoluigi enspezigajn rikoltajxojn kaj industriojn kauxzis la tutlandan disvastigxon de teknologia scipovo kaj kreis ekonomion en kiu metipro-duktado ne koncentrigxis en kelkaj urbaj centroj, sed estis mirige glate sternita tra la tuta lando. Samtempe, la limigita kontakto de Japanio kun la ekstera mondo, gxiaj malvastaj kaj disaj merkatoj, gxia granda laborforto kaj gxia manko de krudaj materialoj gvidis al speco de teknologia evoluo ege malsama ol la euxropa. Ansta-taux evoluigi la aplikon de artifika energio kaj la produkton de normigitaj fabrika-jxoj, la japana teknologia evoluo tendencis al pli-utiligo de homa laboro kaj pro-dukto de diversaj variigitaj fabrikajxoj.
Francesca Bray argumentas ke tio ne estis ajnmorale “pli bona” aux “pli mal-bona” vojo al teknika sxangxo: kaj euxropa kaj japana teknologia evoluado sxar-gxis la laboristaron per altaj kostoj (kvankam kostoj en malsama senco). La du vojoj de teknologia evoluigo simple pli bone tauxgis por la malsamaj industris-pecoj. La laborsxparaj, energi-intensivaj teknikoj de la euxropa industria revolucio estis plej facile adapteblaj al la granda kaj pligrandigxanta nombro de industrioj kiuj elmetis normigitajn varojn por la amasmerkato; la labor-intensivaj teknikoj kiujn kuragxigis la sistemo Tokugauxa, estis plej facile adapteblaj al tiuj kelkaj fabrikado-brancxoj en kiuj normigo estis neebla kaj kie la metodoj devis konstante respondi al la natura medio neregebla de la homo. Inter tiuj, la serikokulturo estis la elstara ekzemplo.
Do, fakte la karaktero de la teknologia sxangxo de la tokugauxa periodo pli ol iu felicxa koincido, ebligis Japanion krocxigxi al la monda silkomerkato en la mezo de la 19-a jarcento. Teknologia sukceso en la serikokulturo formis la bazon sur kiu la japanaj industrioj povis plukonstrui per investado de fremd¬valutaj enspezoj en importadon de la pli kapital-intensivaj teknikoj kiuj mankis al ili. Unu el la unuaj kampoj kie tio havis efikon estis, kompreneble, silkosxpinado, kie la labor-intensivaj japanaj metodoj ne povis produkti la norman kvaliton postulatan de la eksterlandaj merkatoj.
Sed serikokulturo ne nur provizis teknologian evoluon per ekonomia bazo, gxi ankaux servis kiel intelekta kadro. Dum la periodo tokugauxa, la cxefaj silkofarmis-toj ekkomprenis la gravecon de celkonscia plibonigo de teknikoj kaj ili komencis alpreni praktikan empiriisman sintenon al teknologia eksperimentado. Cxi tiu sinteno pludauxris en la periodon Meiji kaj oni ekspluatis gxin importante kaj aplikante teknologion, ne nur en la silka industrio sed ankaux vaste en aliaj pro-duktosferoj. Ankaux la regantaj klasoj grade interesigxis pri pli bonaj teknikoj. Serikokulturo farigxis sukcesa testilo por projektoj de “evoluigado de industrio kaj antauxenigado de entreprenoj”, kio siavice farigxis modelo por la teknologia politiko de la regximo Meiji. Tiamaniere la distinga trajto de la teknologia evoluo en la dinastio Tokugauxa formis la bazon por importado de tiuj science bazitaj, mekanizitaj teknologioj kiuj siavice poste transformos la karakteron de la japana socio.
LASTATEMPAJ SxANGxOJ EN KULTURO KAJ TEKNOLOGIO
Ekde la mezo de la 19-a jarcento, kiam la registaro Tokugauxa unue malfermis la landon al okcidenta komerco kaj inﬂuo, Japanio trairis du periodojn de ekonomia evoluo.7 La unua komencigxis en 1854 kaj etendigxis tra la dua mondmilito; la dua komencigxis en 1945 kaj dauxris gxis la fruaj jaroj1990-aj. En ambaux perio-doj la japanoj malfermis la mensojn al okcidentaj ideoj kaj inﬂuoj; spertis revolu-ciajn sociajn, politikajn kaj ekonomiajn sxangxojn; kaj farigxis mondpotenco kun zorge disvolvitaj inﬂu-sferoj. En ambaux periodoj la japana registaro kuragxigis ekonomian sxangxigxon per de-supra instigo al nacia revolucio kaj per planado kaj konsultado pri cxiuj sociaj aspektoj. Cxiufoje la nacia celo estis doni al Japanio potencon kaj ricxecon por ke gxia nacia identeco neniam plu minacigxu.8
En la periodo Meiji (1868-1912) la regantoj inauxguris novan okcident-stilan edukosistemon por cxiuj junuloj, sendis milojn da studentoj al Usono kaj Euxropo kaj dungis pli ol 3000 okcidentanojn por instrui modernan sciencon, matematikon, teknologion kaj fremdajn lingvojn en Japanio. La registaro ankaux konstruis fervo-jojn, plibonigis sxoseojn kaj inauxguris ter-reforman programon por prepari plian evoluon en la lando.9
Por antauxenigi industriigon, la registaro decidis ke, kvankam gxi devus helpi privatajn entreprenojn en planado kaj bugxetado, tiuj cxi plej bone sukcesus por stimuli ekonomian kreskadon. La plej grava registara rolo estu kreado de ekonomia medio en kiu komerco povu ﬂori. En la frua periodo Meiji, la registaro konstruis fabrikojn kaj sxipfarejojn kiujn oni vendis al entreprenistoj kontraux nur ono de ilia valoro. Multaj el tiuj komercoj rapide evoluis en grandajn konzernojn kiuj anko-raux grandaparte regis la komercan mondon frue en la jaroj 1990-aj. La registaro farigxis la cxefa evoluiganto de privata entreprenado kaj eldonis serion da komercaj dekretoj, inkluzive de malaltaj kompaniaj impostoj.10
Rapida kresko kaj struktura sxangxo karakterizis la du periodojn de ekonomia evoluo en Japanio post 1868. En la unua periodo la ekonomio unue kreskis nur modere kaj forte apogis sin sur tradician agrikulturon por financi modernan indus-trian substrukturon. Kiam komencigxis la rus-japana milito (1904/5) 65% de cxiuj dungitoj ankoraux laboris en agrikulturo kaj 38% de la malneta nacia produktajxo rezultis el gxi, sed moderna industrio estis signife ekdisvastigxanta. Malfrue en la 1920-aj jaroj fabrikado kaj minado jam kontribuis 23% al la malneta nacia produk-tajxo kompare kun 21% por la tuta agrikulturo. Transporto kaj komunikaj sistemoj jam disvolvigxis por subteni pezan industrion.11
La dua mondmilito forvisxis multe de la japana progreso farita post 1868. Prok-simume 40% de la naciaj industriejoj kaj substrukturo detruigxis kaj produktado retropasxis cxirkaux 15 jarojn. La logxantaro sxokigxis de la ruinigxo kaj ekak-tivegis. Novajn fabrikojn oni provizis per la plej bonaj modernaj masxinoj, kio donis al la japanoj avantagxon super la venkintaj sxtatoj, kiuj nun havis pli agxajn fabrikojn. Je la komencigxo de la dua japana periodo de ekonomia evoluo, mil-ionoj da antauxaj soldatoj aligxis al bone disciplinita kaj alte edukita laboristaro por rekonstrui Japanion.
La multe lauxdata postmilita eduksistemo de Japanio forte kontribuis al la mod-ernigado. La plej malalta analfabetismo en la mondo kaj altnivelaj eduknormoj estis la cxefaj faktoroj pro kiuj la japanoj sukcesis atingi teknologie progresintan ekonomion. Japanaj lernejoj ankaux emfazis disciplinon, kiu siavice utilis por krei efikan laboristaron.12
PRIVATA ENTREPRENADO KAJ
LA KULTURO DE JAPANA ADMINISTRADO
La cxefa motoro de la japana teknologia progreso estis kaj restas privata entre-prenado, kune kun forta subteno kaj gvidado fare de la registaro kaj de la laboris-taro. Kiel indikas Sxosxido, la plej altnombraj entreprenoj estis tiuj kun unu pose-danto, da kiuj ekzistis pli ol 4 milionoj en la malfruaj 1980-aj jaroj. La cxefa or-ganizformo tamen estis korporacio. En 1988 proksimume du milionoj da korpora-cioj havis pli ol 30 milionojn da dungitoj, nome preskaux la duonon de la tuta laborforto de Japanio.
La kulturo de la japana administrado tiel famkonata en Okcidento etendigxis gxenerale nur al la grandaj korporacioj de Japanio. Cxi tiuj korporacioj donis al siaj laboristoj bonegajn salajrojn, laborkondicxojn kaj sekuran dungitecon. Tiaj kompanioj kaj iliaj dungitoj estis la komerca elito en Japanio. Kariero en tia kom-panio estis la revo de multaj japanaj gejunuloj sed nur selektita nombreto atingis la postenojn. La dungokvalifiko estis limigita al la viroj kaj kelketaj virinoj kiuj estis ricevintaj siajn diplomojn de unu el la tridek plej bonaj universitatoj de Japanio.
Malfrue en la dudeka jarcento, dungado kaj progreso de japanaj laboristoj forte de¬pendis de ilia eduka fono. Studentoj kiuj ne sukcesis eniri la plej renomajn uni-versitatojn ne ricevis la okazon labori por granda kompanio. Anstatauxe, ili devis sercxi laboron en mezaj kaj malgrandaj firmaoj kiuj ne povis oferti kompareblajn avantagxojn kaj prestigxon. La eduka nivelo, kaj des pli la nomo de onia universi-tato, ludis decidigan rolon en la kariero de la koncerna persono.13
Teknologiaj kompanioj faris sian propran trejnadon kaj montris konsiderindan preferon por junaj viroj edukeblaj en la metodoj de la kompanio.
Unu el la elstaraj facetoj de japana administrado estis la kutimo de dumviva dungo (Sxusxin kojo). Cxiama dungo aplikigxis al la malplimulto de la labor¬forto en grandaj kompanioj. Lernantojn pri administracio, aspirantajn cxefojn, preskaux cxiam laux¬tradicie virajn, oni varbis rekte el la universitato post diplomigxo, kaj se ili trapasis sesmonatan provperiodon en la kompanio, oni atendis, ke ili restu en la kompanio dum la tuta laborvivo. Post tio oni ne maldungus labor¬prenanton pro iu ajn kialo escepte de serioza etika miskonduto.
Konstantajn dungitojn oni varbis por enpostenigxo gxenerala, ne kiel fakulojn por specifa posteno. Novan laboranton oni ne dungis pro iu speciala kapablo aux sperto, sed pli versxajne pro lia inteligenteco, eduka fono kaj persona sinteno kaj atributoj, kiujn kvalitojn oni detale esploris. Kiam nova dungito eniras japanan korporacion li devas submetigxi al ses gxis dek-du-monata trejnado en cxiu el la cxefaj fakoj aux oficejoj de la firmao. Tiel post kelkaj jaroj juna dungito konus cxiujn aspektojn de la kompania aktivado kaj tiu scio ebligus la kompanion farigxi pli produktiva.14
Alia unika ﬂanko de japana administrado en la malfrua 20-a jarcento estis la sis-temo de promocio kaj rekompenco. Grava kriterio estis rango. Rangon oni fiksis laux la jaro de eklaboro en la kompanio. Kariera progresado estis klare antauxvide-bla, regula kaj auxtomata. Salajroj por junaj laborantoj estis tute malaltaj sed ili akceptis tion, komprenante ke la salajroj plialtigxos regule kaj estos relative altaj je pensiigxo. Pago konsistis el vasta gamo da konkretaj kaj nekonkretaj avantagxoj, inkluzive de helpo kun logxado, malmultekostaj ferioj, la ebleco partopreni intere-sajn eksterhorajn aktivecojn kaj, plej grave, malaltekostaj pruntoj por ekzemple auxtomobiloj kaj domoj. Regulajn salajrojn oni ofte suplementis per krompagoj dufoje jare. Membroj de la sama universitata klaso kutime ekdungigxis cxe sam-nivela salajro, kaj cxiujaraj plialtigoj kaj promocioj gxenerale estis egalecaj. La celo estis dauxra harmonio kaj evito de streso kaj envio interne de la grupo.
Cxiuj cxi faktoroj jam farigxis parto de la japana kulturo kiu montrigxis avan-tagxa por la progresigo de la teknologia evoluo de Japanio.
SEKCIO 3.2
KULTURO KAJ TEKNOLOGIO EN OKCIDENTA EUxROPO
Ekde la Industria Revolucio en la 17a jarcento, teknologia evoluo en okcidenta Euxropo restas forta. La kialo estas intima ligo inter komerco kaj industrio, komu-naj eksteraj problemoj kiaj petroloprovizoj kaj varoprezoj, kaj sindevigo al kunla-boro en aferoj sciencaj kaj teknologiaj. Sxajnas do preferinde kune diskuti landojn okcidenteuxropajn rilate al aferoj kultur-teknologiaj, antaux cxio cxar la plej multaj el iliaj problemoj estas komunaj kaj el ili eblos lerni komunajn lecionojn.
Post la dua mondmilito la okcidenteuxropaj landoj devis alfronti tri cxefajn prob-lemojn rilate al teknologio. Unue, la fakton, ke neniu nacio estas teknologie supera kaj ke cxiuj dependas pli-malpli de internacia ﬂuo de teknologio. En tia situacio landoj devis decidi: kiujn teknologiojn importi, kiujn mem evoluigi kaj kiajn metodojn uzi por importado: per licencado, per normala komerco aux per ekstera investado. La dua problemo levigxas pro la unua, nome, ke la plej multaj landoj devas fronti la demandon pri prioritatoj. Neniuj landoj povas cxion fari nek avan-gardi en cxiu kampo, tial ili devas “specialigxi”. La decido fare de la landoj pri specialigxo kaj la elekto de tauxgaj fakoj ne cxiam okazis centre kaj ne cxiam estis eksplicita. Gxi pli ofte ekestis pro la konstato de la propraj fortoj aux malfortoj, aux tiuj de la konkurenco. Trie, cxiuj landoj devis decidi pri politiko rilate al grandskala teknologio. Tiuj kiuj ekfunciigis tiajn projektojn spertis problemojn koncerne dauxrigon de vivipovaj programoj, antaux cxio rilate al aviado, nuklea energio, supera elektroniko kaj kosmo-esplorado. La alfrontitaj problemoj estas tiuj de pli kaj pli granda skalo, altaj kostoj de esploro kaj disvolvo, teknikaj kaj ko-mercaj riskoj, la inﬂuo de strategiaj interesoj kaj la interrilatoj inter milita kaj civila industrioj en kiuj Usono ludas cxiam gvidan rolon ekde la jaroj 1950-aj samtempe kun akutigxo de la “teknologia brecxo”. La cxefa demando levigxanta el tio estas: Kia estis la inﬂuo de la kulturo sur teknologian evoluon en okcidenta Euxropo? Kiaj kulturaj disvolvigxoj kaj politikoj inﬂuos la estontecon de okciden-teuxropa teknologio? Unue ni esploru la spertojn de la tri plej grandaj landoj: Okcidenta Germanio, Britio kaj Francio.
SEKCIO 3.2.1
KULTURO, TEKNOLOGIO KAJ
LA GERMANA EKONOMIA MIRAKLO
En sia lastatempa referajxo “Teknologio en Okcidenta Germanio”, Raymond Stokes1 esploris la rolon de teknologio en la eksterordinara sukceso, kontraux sxa-jne nesupereblaj obstakloj, vaste konata kiel Wirtschaftswunder = ekonomia miraklo, en okcidenta Germanio.
Ekde la mezaj 50-aj jaroj la ekesto kaj disvolvigxo de la “miraklo” kaptis la at-enton de kleruloj.2 Kiel indikis Stokes, la postmilitaj jaroj en okcidenta Germanio estis karakterizitaj per gigantaj obstakloj. La bombo¬detruo estintis vasta, kaj oni dauxre malmuntadis fabrikojn gxis inkluzive la 50-aj jaroj. Krome la divido de Germanio detruis plurajn tradiciajn kulturajn kaj komercajn retojn. En tiaj cirkon-stancoj, kian rolon ludis kulturo en la teknologia disvolvigxo de okcidenta Ger-manio? Stokes tezis, ke la maniero laux kiu okcident¬germanoj (kaj laboristoj kaj estroj) rigardis teknologian sxangxon ligis la ekonomian miraklon kaj al la ger-mana pasinteco kaj al gxia hodiauxa industria strukturo. Alivorte, la okcidentger-mana aliro ekspluatis germanajn teknologiajn tradiciojn kiuj originis en la malfrua 19-a kaj frua 20-a jarcentoj kaj kies plej gravaj trajtoj inkluzivas fortan emon al teknika perfekteco moderigitan per la grada enkonduko de novaj teknologioj.3
KULTURO KAJ LA GERMANA TEKNOLOGIA TRADICIO
Laux Stokes,4 la germana teknologia tradicio inkluzivas, ekzemple, industriajn rilatojn, sciencan kaj teknikan edukon, organizadon de esploroj kaj la rolon de la sxtato. Sxlosilaj teknologioj kiuj helpas difini la germanan teknologian tradicion estas la kemia, ilmasxina, special-sxtala kaj auxtomobila. Cxi tiuj teknologioj vaste kreskadis en produktovaloro kaj signifo ekde la malfrua 19-a jarcento. Ili ankaux necesigis precizismon kaj celkonscian aplikon de scienca scikono al teknologio pere de es¬ploro kaj disvolvo. Tiaj karakterizajxoj distingis ilin de la malpli rafinitaj grandskalaj industrioj (kiaj tekstila aux fero-produkta) antauxe evoluintaj kaj de la pli poste evoluintaj, pli esplor-intensivaj kiaj la mikroelek-tronika. La historiisto Wolfram Fischer nomis ilin “kompleksaj tradiciaj in-vestovaroj”.
DU VIDPUNKTOJ PRI KULTURO, TEKNOLOGIO
KAJ LA EKONOMIA MIRAKLO DE GERMANIO
Unu vidpunkto kiun studintoj de la germana kultura kaj ekonomia miraklo es-primis estas, ke la sperto de kvalifikitaj metiistoj kaj la persista interrilatado soci-ekonomia estis gravaj faktoroj en la rekonstruigxo de la ekonomio post la katas-trofo.
Ekzemple, la hungara ekonomo Franz Janossy argumentis en The End of the Economic Miracle: Appearence and Reality in Economic Development (La fino de la ekonomia miraklo: sxajno kaj realeco en ekonomia disvolvigxo) ke, kiam katas-trofo atakas industrihavan ekonomion kaj kiam gxi detruas gravan parton de la landa produktokapablo, la ekonomio fine reatingos la nivelon kiun gxi estus at-inginta sen la katastrofo. Janossy laboris sub la premiso ke okazis forta dummilita detruo de germana kaj japana industrioj en la dua mondmilito. Lia ideo ke la vasta milita detruo preparis la vojon por teknologia renovigo en Okcidenta Germanio ankoraux vivas en simpligita formo en la gxenerala konceptaro pri postmilitaj ger-manaj kaj japanaj teknologiaj atingoj.
Dua, pli lastatempa, vidpunkto estas, ke la plej grava kultura faktoro al kiu sxuldigxas la teknologia kaj ekonomia miraklo en Germanio estis la kapablo de okcident¬germanaj teknologoj kaj industriistoj enkorpigi teknologiajn alternativojn (do, alternativan teknologion). Raymond Stokes uzis la postmilitan teknologian transformigxon de la germana kemia industrio el karbo-bazita al petrolo-bazita kemio por verki referajxon en kiu li prezentas studojn de esploro-direktado, de la enkonduko de novaj produktoj kaj procezoj, de la transpreno de teknologio kaj de internacia konkurenco.
Raymond Stokes5 atentigas, ke tuj post la fino de la dua mondmilito, kemiistoj en germanaj firmaoj identigis petrol-kemiajxojn – antaux cxio tiujn evoluigitajn en Usono – kiel la “ondon de la estonteco”. Dum unuavide la germanoj ne atendis ke la petrolbaza kemio plene anstatauxos la karbo¬bazitan, ili konstatis, ke petrolke-miaj procezoj (kvankam kemie pli komplikaj ol tiuj kun karbobazaj materialoj) estis malpli maloportunaj el ingxeniera vidpunkto. Kompanioj tiel povis efektivigi sxparojn en amplekseco ecx ne prisongxebla en karbokemio. Nur per grandkvanta fabrikado de produktoj kiaj polietileno je malalta kosto en vastaj petrolkemiaj fabrikoj povis germanaj firmaoj esperi finfine konkurenci kun similaj en Britio kaj Usono. En la mezo de la 50-a jaroj Shell kaj BASF kune fabrikis polietilenon en la unua okcidentgermana petrolkemia rafinejo.6
Tiel, multaj germanaj firmaoj komencis invadi sxlosilajn eksterlandajn merka-tojn antaux ol apliki novajn teknologiojn. La estraro de Volkswagen uzis por sia rekonstruo plejparte jam-ekzistantan teknologion kaj parte ecx antauxmilitan masx-inaron; kaj la dezajno de ilia plej populara produktajxo, la “kokcinelo”, estis pre-skaux tute antauxmilita. Tiel la germanoj povis ekspluati la grandan debito-eksplodon kaj enlande kaj eksterlande en la 50-aj jaroj.
Resume, do, lastatempaj studoj pri la rolo de teknologio en la okcident¬germana ekonomia miraklo indikas surprize malaltan bombo-detruon cxe industriejoj. Plie, malmuntado kaj reparacioj ofte nur etskale efikis sur la okcident¬germanan ekono-mian bazon. Kelkaj teknologiaj sistemoj ekzistantaj cxe la fino de la dua mondmil-ito, antaux cxio en kemio kaj kelkaj aliaj industrioj dummilite gravaj, estis relative novaj, sed ofte la masxinaro mem estis eluzita. La plej multaj firmaoj ne kapablis investi en nova teknologio dum suficxe longa tempo pro malpermesoj kaj/aux limigita havebleco de kapitalo en la postmilita periodo. Tamen, multaj kompanioj uzis pli malnovajn teknologiojn por produkti varojn cele al akiro de eksportmerka-toj, samtempe identigante celojn por teknologia plibonigo kaj utiligante la monﬂuon de en-kaj ekster-landaj vendoj por pograda investado en novajn teknologiojn.
SEKCIO 3.2.2
KULTURO KAJ TEKNOLOGIO EN BRITIO
La brita teknologio depost 1945 spegulas malvolontan sed konstantan retirigxon de sia pozicio kiel mondvasta imperia potenco al mezgranda euxropa potenco. Fine de la dua mondmilito, malgraux iom da detruigxo, la brita industrio estis teknolo-gie suficxe progresinta.1 Ekzistis granda aviadila industrio, progresinta nuklea ka-pablo kaj intimaj teknologiaj ligoj kun Usono pro dummilitaj arangxoj kaj postaj defend-akordigxoj. Tio, kune kun mondvastaj politikaj agado kaj respondecoj kreis la kondicxojn por ke Britio estu unuaranga monda teknologia potenco. En la 1950-aj jaroj Britio klopodis reteni tiun rolon. Gxi evoluigis siajn proprajn nukleajn armilojn kaj entreprenis ambiciajn programojn en civilaj nuklea kaj aviada teknologioj, samtempe rapide plialtigante subvenciojn por edukado, esploro kaj disvolvo, antaux cxio en la industria kaj armea kampoj. Tamen, la ricxeco de la ‘konsumantoj’ kreis verajn problemojn en la brita ekonomio. En la malfruaj 50-aj jaroj du faktoroj evidentigxis kiuj malkasxis la bazan malfortecon de la brita eko-nomio. La unua estis la konstato, ke la brita industrio ne estis estinta tre inven-tema, nek estis tirinta avantagxojn el modernaj teknologiaj evoluoj. La dua faktoro estis konstato pri la pligrandigxanta ekonomia statuso de la cetera Euxropo, precipe de la landoj kiuj formis la ‘Komunan Merkaton’ en 1960. Oni ankaux konstatis, ke la rimedoj kaj merkato de Britio estis tiel malgrandaj kompare kun tiuj de Usono, ke Britio ne povis esperi konkurenci en la moderna periodo. Samtempe britaj politikaj respondecoj malkreskis kun la fino de gxia Imperio, dum la kostoj de teknologia evoluigo kreskadis pro skalo, komplikeco kaj riskoj.2
Pro cxio cxi la 1950-aj jaroj karakterizigxis per misakordo inter kulturo (politika kaj ekonomia ambicioj) kaj teknologia realeco. La rezulto estis serio da multe-kostaj malsukcesoj en altnivela teknologio. Rilate al civila nuklea teknologio, la komenca euxforio pro la konstruo de la unua reaktoro por komerca produktado cxe Calder Hall en 1956 ne dauxris dum la posta evoluo kaj oni ne sukcesis vendi suficxajn reaktorojn eksterlande por re-enspezi la kostojn de la disvolvo. Koncerne civilajn aviadilojn, la rezultoj en Britio estis egale malbonaj: nek Comet, nek Bri-tannia, nek Vanguard estis komerce sukcesaj; la sola sukceso de la jardeko estis la turbinhelica Viscount. Pli poste TSR2, Concorde kaj Rolls Royce dauxrigis la tristan historion. La sagao pli malpli ripetigxis kun la abortinta brita raketo¬programo … Blue Streak, Black Knight ktp.3
TEKNOLOGIO KAJ PARTIPOLITIKO
En la fruaj 1960-aj jaroj la brita elspezo por esploro kaj disvolvo ankoraux altigxadis kaj la nove establita Ministerio pri Scienco faris la unuajn pasxojn por enkonduki sciencan kaj teknologian strategiplanojn. Tamen, scienco kaj teknologio ankoraux ne estis afero de politikaj partioj kaj publike oni malmulte diskutis tian strategion. Cxio cxi sxangxigxis post 1963 kaj teknologio farigxis unu el la plej gravaj demandoj en la nacia baloto de 1964. En 1963, cele al la venonta baloto, la Laborista Partio klopodis identigi sin kiel la Partion de Sxangxo aux, kiel frazu-mite de Harold Wilson, “la Arde Varmega Teknologia Revolucio”. La Laborista Partio devontigis sin al platformo de “socialismo kaj teknologio”, intencante per tio fari la britan industrion pli kapabla teknologie konkurenci, elspezi pli multe por scienco kaj teknologio, cxesigi la elmigradon de la plej bonaj sciencistoj kaj evoluigi ekonomian kaj industrian planadon.4
Malgraux cxi tiuj sxangxoj restis kaj ankoraux restas dauxra problemaro. Estis jam pereintaj la planoj koncerne raciigon de britaj sindevontigoj rilate la aviadilan industrion kaj nuklean energion. Kvankam okazis retropasxoj en la lasta jardeko, cxi tiuj programoj estas ankoraux gravaj kaj signifas politike potencan investajxon. Regado de tiaj projektoj estas malfacila pro la sekreteco kaj necerteco kiuj cxirkauxas ilin: ekzistas urgxa bezono por pli malferma politiko rilate al tiuj pro-jektoj: kial, ekzemple, la brita registaro elspezas tiel multe por la evoluigo de rapidgeneraj reaktoroj? Dua problemo koncernas fundamentan esploradon, superan edukadon kaj homfortojn specife sciencistajn. Retrospektive oni vidas, ke la brita pozicio estis relative stabila kaj sukcesa. La efiko de la raporto Rothschild tamen levis demandojn, same kiel la redukto de universitata edukado kaj la dauxra manko de universitat¬nivelaj kandidatoj por sciencaj kaj teknikaj fakoj. La fina, plej grava kaj plej dauxra problemo estis la gxenerale malgranda ekonomia kresko kaj komer-cado gxenerale, kio fontas el longatempaj malfortecoj de la brita ekonomio (precipe rilate la karakteron de la industria bazo) maltroa investado kaj nesuficxa ekspor-tado.5
Malgraux cxia retoriko pri malpliigo de registaraj elspezoj, la registaro de 1970, de la Konservativa Partio, esence dauxrigis la politikon de la antauxa registaro de la Laborista Partio . Jamajn sin¬devontigojn al Concorde kaj nukleaj reaktoroj oni plue praktikis malgraux la rapide altigxantaj kostoj kaj malbonigxantaj komercaj perspektivoj; krome la registaro alprenis novajn respondecojn rilate al Rolls Royce. Plue, lastatempaj evoluoj sxajne indikas, ke levigxas nova longedauxra problemo por la brita ekonomio pro tio, ke depost la malfruaj 60-aj jaroj okazis serioze mal-troa investado kaj en produktado kaj en industria esploro kaj disvolvo.6
SEKCIO 3.2.3
KULTURO KAJ TEKNOLOGIO EN FRANCIO
Rilate grandan teknologion Francio havis la saman sperton kiel Britio. Antaux la dua mondmilito la franca industrio estis malforta; gxi ne povis konkurenci en in-ternaciaj merkatoj pro la protektismaj politikoj de la registaro kaj gxi suferis pro altaj armeaj bugxetoj rilate zorgadon de la francaj kolonioj. Post la milito, Francio malkiel Britio, faris praktike nulan altnivelan teknologian klopodon kaj ne havis specialajn teknologiajn ligojn kun Usono. Tamen en la 1950-aj jaroj gxi komencis malgrandan nuklean programon en la civila kaj pormilita kampoj, kaj la malgranda aviada industrio fabrikis malmultekostajn simplajn kaj sukcesajn milit¬aviadilojn aldone al Caravelle. Tuj post la dua mondilito oni establis Centre National de la Recherche Scientifique (CNRS) por kunordigi la naciajn sciencajn klopodojn. Tiu centro tamen estis relative senpotenca kaj sxajne ne ludis grandan rolon en strate-giplanado.1
SOCI-KULTURAJ FAKTOROJ KAJ TEKNOLOGIA EVOLUO
Tiu iom senprogresa teknologia situacio dauxris gxis 1958, sed kun la tran-spreno de la registaro fare de Charles de Gaulle kaj la fondigxo de la Kvina Respub-liko, la franca industria, teknologia kaj scienca programo ricevis fortan stimulon. Kun de Gaulle alvenis la ideoj pri politika grandi¬ozeco kaj la pusxo al ekonomia sendependeco. De Gaulle klare vidis ke scienco kaj teknologio estis firme ligitaj al tiuj celoj. Délégation Générale à la Recherche Scientifique et Technique (DGRST) estis instalita por doni rektajn konsilojn kaj al la cxefministro kaj al la inter¬ministeria komisiono kiu respondecis pri esploro kaj evoluo. Pro tio iu komentari-isto diris: “Surpapere Francio havas la plej logikan kaj klaran strukturon por efek-tivigi sciencan programon el cxiuj okcidenteuxropaj landoj”. Tamen restis ekster tiu strukturo la gravaj defenda, kosma kaj nuklea sektoroj kiuj dauxre trovigxis sub rekta rego de la prezidento. Tio denove emfazas la gravecon de soci-kulturaj, eko-nomiaj kaj strategiaj faktoroj en la politiko de teknologia evoluigo. Cxi-kaze plej gravis por la francoj la defio fare de usona teknologio kontraux la euxropa potenco¬fonto.2 Post la fino de la algxeria milito, de Gaulle rapidigis la nukle-armilan pro-gramon kaj donis al gxi plej altan prioritaton tiel, ke en 1967 Francio farigxis la kvara termonuklea potenco. La asociita disvolvigxo de liversistemoj ekde la super-sona bombaviadilo Mirage gxis la nukle¬motoraj submaraj sxipoj misil-lancxantaj havis postsekvojn kaj por la aerokosma industrio kaj por la satelita teknologio. La franca aviada industrio, kvankam malgranda, havis plurajn sukcesojn, antaux cxio kun Caravelle kaj cxasaviadiloj Mirage, sed pro la malgranda enlanda merkato sercxis pli grandajn projektojn sur kunlabora bazo, ekzemple tiun de Concorde. La sendependa franca kosmo-esplora programo estis tre modesta sed sukcesis sendi kvar satelitojn orbiten. La franca civila nuklea programo disvolvis teknologion similan al la unua generacio de britaj reaktoroj. Tamen la programo lamis kelkajn jarojn malantaux la brita kaj neniam komerce adoptigxis. Fine, la franca iniciativo en la disvolvo de kolor¬televida sistemo kaj establo de konkurenckapabla franca komputila industrio prezentis teknikajn kaj ekonomiajn malfacilajxojn, kvankam ili estis politike allogaj dum mallonga tempo.3
La politike prestigxaj entreprenajxoj pruvigxis tro grandaj kaj tro kostaj por la limigitaj rimedoj de Francio, precipe post majo 1968 kaj la foriro de De Gaulle en 1969. Post tio oni forlasis la civilan nuklean programon kaj decidis acxeti usonan teknologion. La sendependa nuklea defendarmilo restas, sed kun multe malpli alta prioritato. Francio restas la sola lando en Euxropo kun propra kosmo-esplora pro-gramo kaj cxi ties kosto kauxzis seriozajn zorgojn en Francio. La kolortelevida sistemo SECAM montrigxis tre multekosta kaj malfacile efektivigebla kaj vendigxis nur al la rusoj kaj al certa nombro da arabaj landoj. Krome, la problemoj kun Concorde kaj la sxangxigxantaj strategiplanoj pri la euxropa Airbus estas bone konataj.4
Problemojn de la francoj rilate al grandaj teknologiaj programoj pliakrigis la agado de kampanjistoj kaj privataj interesoj soci-politikaj kaj ekonomiaj. Tio okazis sub la politika rego kaj de la dekstro kaj de la maldekstro. Malkiel la brita, tamen, la franca ekonomio kaj privata industrio sukcesis rilate kreskon kaj inter-nacian komercon. Tio stimulis esploradon kaj disvolvadon gxenerale. Resume, do, la soci-ekonomiaj kaj politikaj interesoj pli ol ajna alia faktoro en Francio stimulis gxian teknologian disvolvigxon.
SEKCIO 3.3
KULTURO KAJ TEKNOLOGIO EN USONO
DEMOKRATAJ KAJ UTILISMAJ VALOROJ
Verkante en 1835, Alexis de Tocqueville skribis jene pri teknologio en Usono:
En Usono oni bonege komprenas la pure praktikan parton de la scienco … Sed preskaux neniu … okupigxas pri la esence teoria kaj abstrakta sferoj de homa scio.1
Cxi tiu emfazo je utileco estis parto de pli gxenerala kultura sinteno kiu favoris teknologion; gxi originis en la graveco en la usona historio de ‘kulti¬vado de la sovagxejoj’, ‘evoluigo de la landlimoj’ kaj en la puritanismo. De Tocqueville mem konsideris ke la emfazo sur teknologio estis la rekta sekvo de ‘la demokra-tio’. Tiu klarigo estas iom tro simpla kiel De Tocqueville ja mem indikas.2 Tamen, la nocioj pri ‘demokratio’, ‘individua libereco’ kaj antaux cxio, ‘laissez faire’ estis esencaj ingrediencoj en la evoluado de Usono. La amerika socio evoluis sen feuxda heredajxo, kio siavice gvidis al entreprenista sinteno kaj multe pli granda emfazo sur ‘komercado’. Prezidento Coolidge diris en 1926, ke “la afero de Usono estas aferoj” (“The business of the U.S. is business”).3 Pro siaj specialaj laborcirkonstancoj la usona industrio cxiam estis kapital-intensiva kaj inventiva; ankaux usona agrikulturo estis tre dinamisma. La amplekso de la usona merkato permesis specialigon de industrioj, krome la foresto de komercaj barieroj kaj la perfekta transporto¬sistemo kuragxigis konkurencon, kaj tiele kapitalisman disvolvigxon. La usona ekonomio ankaux profitis de amasa edukado, de ricxegaj naturaj fontoj kaj de la pluralismo de la usonaj politikaj institucioj. Sekve vide-blas, ke la usona kulturo estis speciale fekunda tereno por la apliko de scienco kaj teknologio.4
REGISTARA SUBTENO POR TEKNOLOGIO
Ekde la fino de la dua mondmilito gxis la mezaj 60-aj jaroj okazis longa ‘mielmonato’ en Usono inter unuﬂanke sciencistoj kaj teknologoj kaj aliﬂanke la registaro, industrio kaj publiko. Tio okazis kontraux la fono de kreskegantaj rime-doj dedicxitaj al scienco kaj teknologio. Cxe la plej alta nivelo de la usona regis-taro, la Administra Oficejo de la Prezidento, la teknologio ne ricevis oficialan vocxon gxis 1957 kiam la sxoko de la lancxigxo de la unua rusa Sputnik kauxzis dismultigxon de institucioj. La Scienca Konsila Komitato de la Oficejo por De-fenda Mobilizo promociigxis al la Prezidenta Scienca Konsila Komitato kaj oni kreis la oficon de Speciala Prezident-Asistanto por Scienco kaj Teknologio. Con-gress (la parla¬mento) ne tuj reagis al tiuj administraj iniciativoj, sed depost la fruaj 60-aj jaroj pluraj potencaj kaj inﬂuhavaj ‘observaj’ komitatoj kreigxis kun la devo superrigardi la diversajn aspektojn de scienco kaj teknologio, ekzemple la Komuna Komitato pri Atomenergio kaj la Komitato pri Scienco kaj Astro¬nauxtiko de la Cxambro de Reprezentantoj.5
La programaro por scienco kaj teknologio de la federala registaro kunordigxis dumaniere; unue per la kreo de ‘funkciigaj agentejoj’ kaj due per uzado kaj donado de ‘kontraktoj’ al privataj firmaoj. La plej gravaj agentejoj por federalaj esploro kaj disvolvo estis la Nacia Scienca Fondajxo (NSF), Atomenergia Komisiono, Nacia Aeronauxtika kaj Kosma Administracio, Departemento de Sano, Eduko kaj Pri-zorgo, kaj, kompreneble, Departemento de Defendo. Kvankam cxiuj tiuj devis submetigxi al sxangxoj de publika politiko kaj prioritatoj, ili tamen farigxis politike potencaj inkluzive de la NSF. Tiuj agentejoj subkontraktis esploron kaj disvolvon al la privata industrio.6 Cxi asigno de enormaj rimedoj al scienco kaj teknologio okazis pro tri faktoroj. Unue, la elmilitigxo de Usono kiel cxefa politika mondpotenco kaj la sekva ‘malvarma milito’ kun Sovetio. Due, la teknologia supereco de la usona industrio en la postmilita periodo kiu originis en la granda usona potenco disvolvigxinta dum kaj tuj post la dua mondmilito. Trie, kaj rezulte de la du antauxaj punktoj, kompleta usona superrego en scienco kaj teknologio rilate al havajxoj, laborforto, avangardaj eltrovajxoj, teknologia kapablo ktp. Cxio tio havis kiel sekvon enorman optimismon ﬂanke de la sciencistoj kaj de la publiko pri la kapablo kaj volo de scienco kaj teknologio solvi cxiujn prob-lemojn en la mondo.7
ELREVIGxO PRI TEKNOLOGIO
Depost la mezaj 60-aj jaroj, tamen, okazis fundamenta sxangxo. Levigxis konkurenco kontraux la usona supereco sur kaj la civila kaj milita kampoj. El la militista vidpunkto, pli altaj kostoj, malpli da sekureco kaj plifortigxo de la rusa armeo rezultis en klopodoj, kaj usonaj kaj sovetiaj, atingi ian interkonsenton pri stabiligo de la armila vetkuro. En la civila teknologio Japanio kaj Okcidenta Ger-manio sukcese konkurencis gxis tia grado ke Usono havis konsiderindan komercan deficiton, devis limigi importadon kaj devaluti la dolaron. Ankaux okazis grada elrevigxo pri teknologio. Duboj pri la evidenteco de tio, ke teknologio estas pro-gresiva kaj bonfara levigxis kiel sekvo de pluraj faktoroj; plej gravaj estis la maniero laux kiu oni uzis sciencon kaj teknologion en sudorienta Azio, mediaj problemoj, la senutileco meti homojn sur la lunon, kaj la uzo de scienco por ‘pravigi’ diversajn strategiojn, ekzemple ‘urban dinamikon’.8
La cxi-supraj sxangxoj havis plurajn efikojn, la plej elstara el kiuj estas la malpliigxo de monrimedoj por esploro kaj disvolvo. Depost la mezaj 60-aj jaroj, elspezoj por defend-industria esploro kaj disvolvo estis pli severe limigitaj. Cxi tiuj malpliigoj kauxzis financajn problemojn por la disvolvo de novaj teknologioj, antaux cxio por la defenda kaj aerokosma teknologioj, kauxzante maldungon de sciencistoj kaj teknologoj. Tamen, senlaboreco por sciencistoj kaj teknologoj estis ‘nur’ cxirkaux 3 procentoj kompare kun 6 procentoj por tuta Usono kaj 10 procen-toj por la neblanka enlogxantaro. La ‘problemo’ estas tro emfazita cxar la senla-boruloj trovigxis cxefe en politike sentivaj sxtatoj kiaj Kalifornio kaj cxar sciencis-toj kaj teknologoj ja estas plejparte klaresprimaj mezklasaj blankuloj kiuj scias kiel defendi siajn interesojn.9
Dua granda sxangxo lokigxis en la speco kaj grado de sindevontigo ﬂanke de la federala registaro al sciencaj esploroj cxe la universitatoj, rezulte de kio la cxi-lastaj farigxis malpli dependaj de esplorfondusoj starigitaj de armeaj kaj kosmaj agente-joj. Diversaj manovroj por tute elimini armeajn monrimedojn por universitata esploro renkontis individue limigitan sukceson sed havis kumulan efikon en la malpliigo de universitata fido al la armeo. Premo fare de studentoj kaj universitata-noj mem plirapidigis movigxadon en tiu direkto. Monrimedoj haveblaj por univer-sitata esploro sekve atingis stabilan punkton. Tio kreis certajn problemojn, sed signifis, ke esplorprogramoj ne plu estas pravigeblaj sole pro kialo ke “la rusoj faras gxin”. La fakto, ke aliaj landoj kapablis importi kaj utiligi la rezultojn de usona esploro kaj disvolvo montris ankaux, ke Usono povas importi sciencon kaj teknologion de landoj kiaj Japanio, okcidenta Euxropo kaj Sovetio.10
Trie, fronte al tiu scienca, teknologia kaj industria konkurenco, okazis plifortigx-anta premo kaj de privata industrio kaj de la registaro por akiro de federala subteno por komerce evoluigi civilan teknologion, en amplekso simila at tiu antauxe donita al la armea teknologio. Tio estis nova entrepreno por la usona registaro kiu ne sukcesis. Gxi malkasxis problemojn de kostolimigo kaj respondeco, kiuj suspek-teble estis ingrediencoj de defendo-projektoj kiujn pli frue kasxis la sekureca fako de la Departemento de Defendo. La plej bona ekzemplo de sensukcesa federala sub-teno al civila teknologio estis la supersona ﬂugtransporto, kiun fine oni nuligis pro problemoj de komerca vivkapablo kaj pro konsidero al la medio. Tamen, la alia cxefkampo de federala subteno, nome nuklea teknologio, restas grava investejo de ‘publika’ mono, precipe post la “energikrizo” kiu sekvis la mezorientan militon de 1973.11
La lasta grava sxangxo estas la fakto, ke sciencistoj kaj teknologoj pli kaj pli turnis sian atenton rekte al ‘sociaj problemoj’ kun la argumento, ke ili povas al-porti solvojn. Evidente, frontante la reduktitan monﬂuon kaj kreskantan publikan kontrauxstaron, la sciencistoj kaj teknologoj klopodis montri pli da ‘konscienca’ zorgo en sia scienco kaj teknologio.
SEKCIO 3.4
KULTURO KAJ TEKNOLOGIO EN SOVETIO
Nia gxisnuna pritrakto de la kultura kaj teknologia interagado en altnivelaj indus-triaj socioj temis pri rilatoj al la okcidentaj kapitalismaj ‘miks-ekonomioj’. Nun ni esploru cxi tiun interagadon en malsama socio: tiu de centre planita komunisma socio, Sovetio. Ni direktas nian atenton al du demandoj:
	1.	Kio estis la cxefaj kulturaj celoj de Sovetio rilate al teknologio?
	2.	Kiajn problemojn oni frontis por atingi tiujn celojn?
Gxis la revolucio de 1917 Rusio ankoraux montris multajn karakterizajxojn de feuxda socio, kun malmulte da industrio kaj granda armeo. Temis pri malricxa lando kun amasa ne-edukita kamparana klaso kaj kun la plejparto de la logxantaro laboranta en agrikulturo. En tiaj cirkonstancoj Rusio forte dependis de eksterlanda teknologio kaj esploro, precipe el Germanio.
TEKNOLOGIO KAJ LA BOLSxEVISMA REVOLUCIO
Kun la revolucio venis granda klopodo sxangxi tiun situacion. Post la perturba-jxoj de la unua mondmilito, la revolucio mem kaj la sekva civila milito, la bol-sxevistoj frontis la problemojn de rekonstruo kaj modernigo en ruinigita kaj dispe-cigiita lando. La cxefa problemo estis agrikulturo, kie malgrandaj parceloj, primiti-vaj metodoj kaj konservativaj farmistoj tre malfaciligis plibonigojn. Tamen, la cxefa dinamismo de bolsxevisma politiko direktis sin al industriigo kaj moder-nigo. La sxlosilo de la sukceso de la revolucio en sia bezono preterpasi la kapital-ismon, rilate al produktado kaj socia prizorgo, kusxis cxe planado kaj scienco kaj teknologio. En 1918 Lenin kreis planon por teknologia laboro, kies celo estis tre rapide transformi la socion. Oni supozis, ke teknologio povos forpusxi tradician rusan mistikon kaj disvolvi la ricxajojn de la lando. En la 20-aj kaj fruaj 30-aj jaroj okazis enorma kresko en la nombro de sciencaj kaj teknologiaj institucioj por kaj puraj kaj aplikaj sciencoj. Multaj britaj sciencistoj forte admiris tiun fruan kreskon. Ekzemple, en 1939 J.D. Bernal skribis:
[Sovetia teknologio] faris … suficxon por montri, ke en tiu nova organizo-sistemo [por teknologio] je la servo de la homaro, kusxas ekspluat-eblecoj por ambaux, nepre superaj al tiuj kiuj nun ekzistas en la nedefendebla kaj hxaosa sis-temo scienca kaj industria trovebla de Okcidento.1
Cxi tiu ekspansio de teknologiaj kapabloj malrapidigxis post 1929, kiam la ‘urgx-programo’ de Stalin por peza industrio kaj kapitalvaroj ricevis prioritaton. La cxefa celo de tiu programo estis ‘teknologia sendependeco’ por la sovetia socio. Tuj post la revolucio, la sovetia industrio estis tiel sub-evoluinta ke ne ekzistis alternativo al importado de teknologio el Okcidento, precipe el Germanio kaj Usono.2 Oni tamen rigardis tion kiel dumtempan solvon, cxar oni esperis pri rapida evoluo de sovetia scienco kaj teknologio, tiel ke Sovetio baldaux havos la propran sendependan teknologi-kapablecon. Tial scienco kaj teknologio ankoraux ricevadis malavaran subtenon, sed komence de la mezaj 1930-aj jaroj politiko kaj organizajxoj firmigxis. La elstara modelo estis la centrigo de esploro kaj disvolvo en sendependajn institutojn, malkiel en Okcidento, kie esploro evoluis laux la sama vojo kiel instruado en universitatoj kaj kiel industria fabrikado. Supera edu-kado en Sovetio cxefe rilatis al instruado; dum fundamenta esploro okazis en akademioj kaj institutoj. En la sovetia industrio, esploro kaj disvolvo okazis en institutoj, produktado en fabrikoj. La celo de la strategio pri ‘teknologia sendepen-deco’ ne estis teknologia auxtonomio, sed simple la disvolvo de la kapablo efike uzi ies ajn teknologion, cxu eksterlandan cxu enlandan.3
TEKNOLOGIA SENDEPENDECO KAJ SOVETIAJ VALOROJ
La adopto de la strategioj de ‘teknologia sendependeco’ kaj ‘centrigita esplo-rado’ fontis el ideologioj kaj el la specifaj historiaj cirkonstancoj de la sovetia socio. Centrigita esplorado estis parto de pli gxenerala centriga politiko pro la graveco asignita al planado; minimume oni evitus, ke la sama esplorlaboro estu farita en pluraj entreprenoj. La cirkonstancoj de sovetiaj socio kaj industrio gxener-ale favoris centrigadon. Industrio kaj la socio estis esence konservativaj, tial oni opiniis plej racie centrigi la potencon por sxangxo kaj novenkondukoj prefere ol ilin dilui. Krome, sciencaj kaj teknologiaj rimedoj estis malabundaj, tial evidente estis avantagxe centrigi klopodojn. La fina kialo por centrigado de esploro kaj disvolvo rilatis rekte al la celo de ‘teknologia sendependeco’. La cxefa rolo de industria esploro kaj disvolvo je tiu tempo estis adaptado de importita teknologio al sovetiaj bezonoj; tion oni pli facile direktis kaj plenumis fare de la centraj regis-taraj institucioj ol fare de individuaj fabrikoj.4
La cxefa diferenco inter sovetiaj kaj okcidentaj kapitalismaj politikoj por teknologio estis ke la celoj de esploro kaj disvolvo en Rusio plenumigxis per centra planado anstataux responde al decentrigitaj decidoj kaj la merkata mekan-ismo. Tamen, ecx en la 1930-aj jaroj centra planado ne estis cxio. Politikistoj ofte povis tratrancxi la burokration por permesi importadon de stra¬tegie gravaj teknologioj aux por akiri rimedojn por inventistoj ekster normaj komunikvojoj.
La bazan strukturon de centra planado oni retenis post la dua mondmilito. Tamen okazis konsiderinda pligrandigxo en la elspezoj por esploro kaj disvolvo rilate la defendindustrion, rilate la strebadon al teknologia sendependeco kaj rilate la bezonon superi la produktivon de la kapitalistaj landoj. Dum multaj jaroj estis malfacile scii aux kompari elspezojn de la sovetia esploro kaj disvolvo kun tiuj de Okcidento, antaux cxio pro la sekreteco cxirkauxanta militan esploron kaj disvol-von.5
Bonajn rezultojn kaj videblan sukceson oni atingis kie temis pri altaj prioritatoj, kiel en armila teknologio kaj kosma esploro. En aliaj kampoj, tamen, kiaj civila teknologio kaj agrikulturo, atingoj en teknikaj nov¬enkondukoj estis malaltaj kaj Sovetio postrestis kompare kun Okcidento. Ekzemple, oni ankoraux en la 1960-aj jaroj donis prioritaton al sxtalo dum plasto kaj aliaj modernaj materialoj postrestis. Simile, pro diversaj ideologiaj kaj ekonomiaj kialoj, la sovetia komputila indus-trio malfruege ekagis, tiel ke en 1970 Sovetio havis malpli da komputiloj ol mal-granda lando kia Japanio kaj malpli ol dekonon de la komputilnombro de Usono. Cxi-lasta punkto havas elstaran signifon cxar gxi ilustras la ‘fakigitan’ karakteron de la sovetia sistemo tiusence, ke levigxis nur sensignifa teknologia avantagxo el la komputila teknologio uzita en la defenda kaj kosma programoj.6
Malgraux sia eksterordinara progreso en la industriigo, Rusio ne sukcesis atingi iujn sciencajn kaj teknologiajn celojn kaj oni devas demandi sin kial? Unu tezo estas, ke kulpas nesuficxa scienco kaj teknologio. Kvankam tio povus esti vera koncerne kelkajn fakojn kiaj genetiko kaj kibernetiko (neglektitaj pro ideologioj) gxi malprobable estas vera pri la klopodado kiel tuto. Oni ankaux diris, ke la manko de eksterlandaj kontaktoj kaj la patologia rusa sekreteco neniel helpis inter-penetradon de teknologioj. Tamen, kiam levigxis urgxa bezono por iu teknologia-jxo, oni kutime iamaniere akiris gxin.
Pli gxenerale oni argumentis, ke la sovetiaj socio kaj industrio suferis pro la cxionsuperanta prioritato donita al defendo en la jaroj 1950-aj kaj 1960-aj. Sekve de tio kaj aliaj strategioj, Rusio dividigxis en tri sektorojn: – la defenda sektoro, tiel altnivela kiel ajna en la mondo kaj egala al tiu de Usono – la industria sektoro egala al tiu de modere industriigita lando kia Argentino – kaj agrikultura sektoro, relative postrestinta kaj ne tro malsimila al tiu en Rusio antaux la revolucio.
Pro cxio cxi necesus iom da tempo kaj enkonduko de novaj soci-ekonomiaj kaj kulturaj programoj antaux ol la teknologia evoluo povus atingi la nivelon de okci-dentaj industri-socioj.
SEKCIO 3.5
KULTURO KAJ TEKNOLOGIO EN AFRIKAJ SOCIOJ
INDIGxENA TEKNOLOGIO
Pro la mito pri ‘primitiva Afriko’ ekzistas opinio, ke indigxena teknologia evoluo aux ne ekzistis aux estis sensignifa en la tradiciaj afrikaj socioj. Tiun vid-punkton, tamen, oni nun defias kaj ne gxenerale akceptas. Afriko posedis teknolo-gian bazon sur kiu gxi povintus atingi teknologian revolucion kaj sukcesan indus-trian disvolvon, se ne okazus la historia katastrofo de la sklaveco – Afriko estis tiamaniere teknologie kastrita!1
Lastatempaj studoj dokumentis antaux-koloniisman en Afriko indigxenan teknologion kiu okupigxis pri la fabrikindustrio, agrikulturo, ingxenieriko mineja kaj civila, transporto, komunikado kaj militindustrio. En sia referajxo The Place of Indigenous Iron Technology in the Development of Awka Economy 1890-1960 (La rolo de indigxena fer-teknologio en la disvolvo de la ekonomio Awka 1890 gxis 1960) Eunice Nwokike donas unikan ekzemplon de tio, kiel la evolumodo de an-taux-koloniisma Afriko bazigxis sur la kresko de la fer-teknologio. La Awka-popolo en Nigxerio (kiel en la plej multaj afrikaj komunumoj) fabrikis diversajn produktojn kiujn oni uzis en la loka komunumo aux vendis al aliaj afrikaj sxtatoj. La lerteco montrita en la fer-erca fandado surprizis la euxropanojn kiuj alvenis en la 1800-aj jaroj. Ili ne povis kredi, ke ili renkontos komunumon kun tia teknologia scio kaj inventemo.
La tekniko de fer-fandado estis bone konata kaj ankaux indigxenaj altfornoj estis vaste uzataj. Nwokike mencias diversajn specojn de altfornoj uzitaj jam en antaux-historia Afriko.2 Tiuj inkluzivis la minejtruan fornon, la forgxejon Nupe, la altfor-non Taruga kaj la sxaktofornon. Forgxistoj en Awka fabrikis sabretojn, sarkilojn, trancxilojn, pafilojn, lancopintojn kaj glavojn en lokaj bakfornoj. La ferlaboristoj estis organizitaj en gildoj kaj krome ekzistis latun-, bronz- kaj or-forgxistoj.
La cxiutaga vivo en antaux-koloniisma Afriko prosperis pro indigxena industria teknologio tia, kia fabrikado de vestajxoj, sapo, ledo, mangxajxoj kaj trinkajxoj kiel ankaux industriaj bruligajxoj. Teksado per manteksilo ankoraux persistas en Afriko. Gxuste tiu disvolvigxo faris la urbon Kano jam en 1850 la ‘Mancxestro de okcidenta Afriko’. La farado de bazaj nutrajxoj kiaj peto, ogogoro kaj palmo-vino ankoraux vaste okazadas.
Agrikulturaj teknikoj en Afriko konsistis el kultivadsxangxoj kaj kampopreti-gado per sabreto kaj terfosado per sarkilo, ambaux fabrikitaj el forgxfero kaj tajlita ligno fare de lokaj forgxistoj. En la savanaj regionoj oni uzis ankaux simplajn bovtiratajn plugilojn.
En multaj partoj de Afriko disvolvigxis ankaux teknologio por roksalo- kaj or-minado. En civila ingxenierado, vastigxis la konstruado de domoj, palacoj, vojoj kaj simplaj pontoj. Transporto antaux 1860 versxajne estis limigita al kameloj kaj cxevaloj kaj arbotrunkaj pirogoj kiujn, en la frua 19-a jarcento, oni kredeble provizis per veloj. Milita teknologio konsistis el la fabrikado de paf¬arkoj kaj sagoj, lancoj, sabretoj, glavoj, trancxiloj kaj poste pafiloj, faritaj de lokaj forgxistoj.
LA MALKRESKO DE INDIGxENA TEKNOLOGIO
Post la altrudo de koloniismaj regximoj, la indigxena teknologio malkreskis en la plej multaj partoj de Afriko. La euxropanoj malpermesis la fabrikadon de lokaj produktoj (ekzemple pafiloj) kaj deklaris ilin kontrauxlegxaj. La euxropanoj fine sukcesis haltigi la ekspansion de indigxena teknologio, parte per plena rego de la distribuado de afrikaj varoj kaj parte per inundado de Afriko per euxropaj varoj. Krome, la faktoroj kiuj favoris indigxenan teknologion (nome la bezonoj de la tradiciaj komunumoj) grade malaperis.
En sia studo ‘Kulturo, Nutrajxoj kaj Agrikulturo’ Claxton3 skribis kiel, dum la koloniisma periodo, oni devigis kamparanojn produkti krudmaterialojn por euxropaj industrioj sub kondicxoj altruditaj de okcidenta agrikultura teknologio, cxi-lasta disvolvita en pli modera klimato.
Citante la ekzemplojn de sukero, kotono kaj kafo, Claxton montris kiel tiuj rikoltajxoj stimulis kaj enradikigis sklavecon kune kun la severaj sekvoj soci-ekonomiaj kaj kulturaj tiel garantiitaj por la viktimoj de tiu regximacxo. Oni malkuragxigis la agrikulturajn sistemojn kiuj konservis la fekundecon de la tero disvolvitajn dum jarcentoj en multaj socioj. Tradiciaj komunumoj sub kolonia rego ricevis ‘instruadon’ pri sol-kultivado anstataux alterna kultivado kaj pri inten-siva agrikulturo kun fekundigajxoj anstataux lasi parton de la grundo novala kaj sxangxi la semajxojn cxiusezone.
Nun, kiam la plimulto de la grundo degeneris gxis tia grado, ke estas malfacile kreskigi suficxon por nutri la pligrandigxantan logxantaron, sciencistoj kaj teknologoj komencis tiri la atenton al la racieco kaj sagxeco de multaj tradiciaj agrikulturaj kutimoj.
Multaj afrikaj popoloj havis detalan scion pri la vetero kaj pri la grundo kaj la diversaj specoj de tropikaj plantoj kaj arboj en sia cxirkauxajxo. Ecx arbedojn en Saharo zorge studis la berberaj kaj arabaj nomadoj kaj kultivistoj. Aliloke trovigxis komplikaj klasifikoj de plantoj en familiojn kaj sub-grupojn laux elemen-toj kulturaj kaj ritaj, kiuj ne kongruas kun moderna botanika klasifiko sed estis tiel detalaj kaj malsimplaj, ke modernaj botanikistoj povus multon lerni el ilia kom-para kaj klasifika bazo. Nur nun okcidentaj farmakologoj komencas esplori ilian scion pri la farmaciaj kvalitoj uzitaj en kuracaj sistemoj.4
Inter la kultivistoj trovigxis grupoj da fakuloj, cxefe cxasistoj kiel individuoj aux gildoj, kiuj akiris kaj klasifikis la scion pri tropikaj bestoj laux kultura kompreno. Kiel indikis Claxton,5 iom da tiu scio estis uzata en kurac-sistemoj, plejparte sur-baze de analogio: ke pecetoj de iu besto preparitaj kun plantoj de konata terapia valoro kapablas pludoni specialajxon por kuraci personon kiu suferas pro manko de tiu specialajxo pro kiu la besto estis bone konata. Pasxtistoj kiaj la triboj Fulbe kaj Masaj, kaj kelkaj somalianoj akiris vastan scion pri siaj bestoj kaj iliaj biolo-giaj bezonoj, kaj detalan scion pri la besta mondo gxenerale. El tio multaj evoluigis imponajn bestkuracajn konojn kaj spertecon, inkluzive de priatentindaj teknikoj de bestokirurgio. Iom el tiu scio oni plivastigis por inkluzivi kirurgion cxe homoj kaj oni nun opinias, ke la moderna medicino ja povas ion lerni el tiaj transigitaj metodoj de osto-riparado. Rompitaj kruroj kaj torditaj maleoloj estas ripareblaj multe pli rapide per tradiciaj kuracantoj ol en modernaj hospitaloj. La reputacio de kelkaj afrikaj osto-riparistoj tiom vastigxis, ke medicinaj esploristoj en foraj landoj kiaj Germanio, Skotlando kaj Pollando komencis fokusi specialan esploratenton al afrikaj teknikoj.
Certe la afrika teknologio en la antaux-koloniisma periodo estis adekvata por sub-teni la vivon, precipe sur kampoj de sano, agrikulturo, veterinara medicino kaj industrioj de mangxajxkonservado, metalurgio, fermentado, la fabrikado de tink-turoj, sapoj, kosmetikajxoj kaj aliaj tualetajxoj. Kiel do Afriko farigxis tiel nepro-gresinta kaj teknologie sub-evoluinta?
LEVIGxO DE TEKNOLOGI-KULTURA BRECxO
En la lastaj jaroj en la plej multaj tradiciaj socioj, kulturo efikis sur teknologion en du kontrauxaj direktoj samtempe.
Unuﬂanke oni deziras senlimajn kvantojn da okcidenta teknologio; aliﬂanke ekzistas opozicio al certaj aspektoj de la okcidenta vivstilo, sinteno kaj valoroj. Tiu fenomeno ricevis la nomon ‘la teknologi-kultura brecxo’ inter tradiciaj valoroj kaj okcidenta teknologio.6
Tiel do, malgraux ilia eventuala forto, indigxenaj teknologioj en la Tria Mondo dauxre neglektigxis. Tio estas la sekvo de la fakto, ke, malgraux sia klopodo disvolvigxi, evolulandoj kutimigxis fidi al okcidenta teknologio por atingi rezul-tojn. Tiel komencigxis la teknologia transmigro kiu disvastigxis en la nuna tempo.
TEKNOLOGIA SUBSTRUKTURO
KONTRAUx LA KULTURO DE MEMFIDO
Kio estas la situacio en la plej multaj triamondaj landoj hodiaux?
T.T. Isoun7 en sia redaktora analizo aperinta en la gazeto Discovery and Innova-tion lerte priskribas la realajxojn de la Tria Mondo:
La kapablo de afrikaj (kaj la plej multaj triamondaj) nacioj dezajni, inventi, fabriki, direkti kaj amas¬produkti la esencajn cxiutagajn varojn kaj strategie plani-tan masxinaron por industriigo kaj defendo ne signife plibonigxis dum la pasintaj 35 jaroj (la dauxro de la sendependeco de la plejparto de afrikaj/triamondaj landoj gxis nun). Do, kio misfunkciis?
Tuj post sia sendependigxo, multaj afrikaj landoj adoptis la mispolitikon de substitua importado. Tiun politikon oni subtenis per konsiderindaj kvantoj da fortaj valutoj kiujn afrikaj landoj ricevis el la vendo de rapid-kultivajxoj kaj, frue en la 70-aj jaroj, el la bonsxanca gajno de fortaj valutoj pro vendo de petrolo kaj aliaj mineralaj krudmaterialoj. Samtempe multaj afrikaj landoj retenis tro altajn devizajn kurzojn kiuj kuragxigis importadon kaj malkuragxigis la fabrikadon de kapital-valoraj varoj. Poste, en la fruaj 80-oj, venis la kolapso de prezoj por petrolo kaj kasigeblaj kultivajxoj. Tiel la politiko de substitua importado neeviteble ankaux kolapsis. Gxin anstatauxis nova politiko kies emfazo direktigxas al memsuficxa disvolvigxo.
La rezulto de tiu strategio, se sukcesa, signifus ke afrikaj landoj povus produkti suficxe da nutrajxoj kaj konsumvaroj por siaj respektivaj enlogxantaroj, kaj krei procedon de industriigo suficxe fortan ankaux por eksporti kaj krome fabriki kom-pleksajn armilojn por nacia defendo, tiel certigante sekuran pacon por plua disvolvo.
Kvankam la nunaj planoj por industriigo inkluzivas la kreon de fabrikoj por tek-stiloj, trinkajxoj kaj cemento, evidentigxas ke ekzistas preskaux tuta manko de disvolvo de industrioj por pezaj kapitalvaroj.
Isoun identigas la mankon de disvolvo en industrioj kaj teknologio kun la manko de teknologia substrukturo. Li difinas teknologian substrukturon kiel tekni-kajn, ingxenierajn kaj administrajn homfortojn, krudmaterialon kaj bazajn rimedojn por ebligi la fabrikadon de varoj kaj masxinoj kiujn siavice oni povas uzi por starigi pluajn industriojn aux fabrikojn. Kelkaj el la plej bazaj fizikaj teknologiaj substrukturaj mankoj menciitaj inkluzivas fer- kaj sxtal-industriojn; laboril-fabrikojn, energicentralojn por elektro kaj por natura kaj likvigita natura gaso, transport- kaj distribu-rimedojn, industriojn por sterkajxoj kaj rafinejojn petrolke-miajn.
Kvankam fidindaj statistikoj pri la teknologia substrukturo en triamondaj landoj estas malfacile akireblaj, kelkaj landoj kiaj Algxerio, Egiptio, Sudafriko, Zimbabvo kaj Nigxerio sxajne posedas la embrion de tio kion oni povus nomi vivkapabla substrukturo, kaj Zairio, Kenjo kaj Eburio montras eblecojn por kapitalvara indus-triigo.
Isoun priskribas jene la cxefajn malhelpojn al disvolvo de teknologiaj substruk-turaj kaj kapitalvaraj industrioj en Afriko:
	•	Tre malmultaj afrikaj landoj (eblaj esceptoj estus Egiptio, Nigxerio, Zairio, Etiopio) havas suficxe grandajn internajn merkatojn por kapitalvaroj originan-taj en ingxeniera substrukturo. Kelkaj kleruloj povus argumenti, ke grandaj in-ternaj merkatoj ne estas nepre necesaj por sukcesa kapitalvara industrio, precipe se ni konsideras la sukceson de Tajvano.
	•	Multnaciaj kompanioj ne interesigxas pri investado en ingxeniera substrukturo aux kapitalvara industrio. Ili preferus eksporti kapitalvarojn al tiuj konsumlan-doj.
	•	Privata kapitalo en Afriko estas malforta.
IMPLICOJ
Nu, se ni serioze prenas cxi ilustrajxojn en konsideron, restas la konkludo ke la nuntempaj bezonoj ne estas nur pliintensigo de la transigado de internacia teknologio, kaj ecx ne la kreo de monitoro¬mekanismo por ebligi transmeton de konvenaj teknologioj, sed preferinde amasa re-orientigo kaj restrukturigo de teknologioj cxe du niveloj: la enlanda kaj la internacia.
Cxe la enlanda nivelo estas grave krei gxeneralan teknologian konsciigxon kiu transiras la limon inter la tiel-nomata indigxena kaj la moderna teknologioj. Ho-moj devas konsciigxi pri la demandoj ligantaj kulturon kaj teknologion kaj kon-stati ke ili povas plibonigi siajn vivkondicxojn se ili modifas kaj plibonigas in-digxenajn kaj modernajn teknologiojn. Esploro kaj disvolvo ne estu agado kiun oni lasu al sciencistoj kaj teknologoj en laboratorioj, sed prefere estu plenumataj per plibonigoj de la jam-ekzistanta indigxena teknologio disvolvita en vilagxaj komunumoj.
Cxe la internacia nivelo, la reorientigo kaj restrukturado de scienco kaj teknologio devas tusxi du kampojn:
	1.	Koncerne la studon de scienco kaj teknologio en lernejoj: sciencistoj, teknologoj kaj sciencaj edukistoj el diversaj kulturoj, lingvoj kaj socisistemoj devas starigi novajn ekzemplojn por klerigado en scienco kaj teknologio el perspektivo multkultura. Oni konstatu, ke scienco kaj teknologio ekzistas en cxiuj kulturoj, la faktoj estu instruataj kaj iliaj eblecoj esplorataj en situacioj de la cxiutaga vivo.
	2.	Akcepto de la restrukturado de sistemoj de esploro kaj disvolvo povus permesi dialogon inter la evolu- kaj industri-landoj koncerne alternativajn sistemojn, pritakson de evolu-teknologioj, konkretajn pasxojn por regvidi registarajn evolusistemojn for de teknokrateco en la direkton de evoluado pro bezono kaj neceso; kaj komunaj studoj pri alternativaj teknologioj.
SEKCIO 3.6
KULTURO KAJ TEKNOLOGIO EN CxINIO
La presarton oni inventis en Cxinio jam 600 jarojn antaux ol gxin konis Okci-dento. La malkovro admirinde servis por presi cxinan literaturon, ankaux klasikan, kaj registarajn dokumentojn. Gxi tamen tute malsukcesis subteni kreskon de la teknologio tiel, kiel gxi servis en Okcidento. Tiu manko ne estas atribuebla al manko de intereso por teknologio fare de la cxinoj. Pli versxajne gxi sxuldigxis al kulturaj valoroj en Cxinio, precipe la superrego de tiuj valoroj super la teknologio. La plej fruaj formoj de cxina kulturo videblis en la dinastio Sxang (ankaux konata kiel Yin) kutime datumita 1766-1122 a.K.. En tiu periodo evoluis la profunda respekto al scio kaj intelektaj valoroj kiu karakterizis la cxinojn tra multaj jarcen-toj. Ankaux evoluis forta emfazo sur registara aktivado. Sxajnas ke la registara bezono por skribaj dokumentoj venigis intelektulojn en la registaron, tiel ini-ciatante la identigon de kleruloj kun registaro, kiu ideo dauxris gxis en la dudeka jarcento.1
Oni povas ankaux percepti certajn teknologiformojn jam dum la dinastio Sxang. Oni trovis indikojn de la ekzisto de metalurgiaj kaj agrikulturaj scioj; oni aplikis ingxenierajn principojn en la konstruado de grandaj objektoj kiaj temploj kaj pala-coj. Tiel do speco de teknologio komencigxis tre frue en Cxinio.2
La dinastion Sxang sekvis la dinastio Gxoux (1122-403 a.K.). En tiu periodo evoluis la pensmanieroj kiuj restis gxis la dudeka jarcento; same evoluis la faktoroj kiuj estis inﬂuontaj la disvolvon de teknologio en Cxinio. Dum la regno de la dinastio Gxoux, la plej inﬂuhava figuro por la estonteco de Cxinio estis Konfuceo (551-479 a.K.). Konfuceo emfazis homan konduton, la sociajn kaj filozofiajn aspek-tojn de la homo. Oni disvolvu scion pere de abstrakta pensado. Plene adoptis la konfucean pensadon la klaso de dom¬posedantoj/erudiciuloj/sxtatfunkciuloj kiuj anstatauxis la malnovan feuxdan sistemon sub la dinastio Han (206 a.K.-22 p.K.). La filozofio ﬂoris, farigxis ia sxtata religio kaj pli forte inﬂuis cxian pensadon. Tiu inﬂuo, malgraux pluraj variigxoj dum certaj historiaj periodoj en Cxinio, pludauxris gxis la nuno. Oni ne povas diri, ke konfuceanismo kontrauxis la disvolvon de teknologio, sed pro gxia trokoncentrigxo sur aliaj intelektaj okupoj, gxi neniel apogis teknologian disvolvon.3
Lao Zi (cx.600-531 a.K.) kiu fondis la taoismon, ankaux vivis dum la dinastio Gxoux. Taoismo pritraktas la rilaton de la individuo al lia natura medio kaj sub-tenas naturan staton en kiu la libera esprimado de la individuo estas la celo kaj pravigo por cxio. Gxi klopodas instrui al la homo kiel vivi en harmonio kun la reganto de la kosmo kaj rekomendas vivi en harmonio kun la naturo, evitante ser-cxadon de ricxajxoj kaj socian rangon. Malkiel konfuceanismo, taoismo emfazis, ke la homo submetigxu al la naturo kaj tiel direktis la atenton de la cxinoj al ilia natura cxirkauxajxo. Tiel estas logike ke tia filozofio kuragxigus la disvolvon de scienco kaj teknologio. Fakte, kiam taoismo ﬂoris en la frua cxina historio, medi-cino kaj botaniko faradis progreson.4
TEKNOLOGIO KAJ KLASOFORMADO
Jam komence de la dinastio Han (206 a.K gxis 220 p.K.) oni identigis klerecon en Cxinio kun la studo de cxinaj klasikajxoj. La kleruloj estis la plej alta klaso en Cxinio kaj ilia laboro gxuis altan estimon. Ekestis la tradicio, ke ili neniun man-laboron plenumu; iliaj longaj fingro-ungoj kaj la kvalito de iliaj vestajxoj anoncis tiun staton de fizika senaktiveco. La sciencistoj kaj teknologoj de la tradicia Cxinio apartenis al la klera klaso. Pro la privilegioj de tiu klaso kiu ne manlaboris, ne okazis en Cxinio scienca eksperimentado.5
En la klasa sistemo de la tradicia Cxinio, la kamparanaj farmistoj trovigxis lauxrange sub la kleruloj; tiujn sekvis la metiistoj kaj laste la komercistoj. La metiista klaso eknaskis cxinajn teknologiajxojn. Bedauxrinde, la klasaj diferencoj rezultigis malmultajn intersxangxojn inter sciencisto kaj meti-ingxeniero. Krome, la klasa apartigo rezultis en malplivalorigo de la metiistaj kapabloj, cxar metiistoj ne povis klarigi siajn kapablojn per vortoj suficxe belaj por kontentigi la komplek-secon de la sciencaj kleruloj. Tra la jarcentoj, tamen, la metiista klaso produktis multnombrajn atentindajxojn, kiel ekzemple kompleksajn horlogxojn. Multaj el la metiistaj inventajxoj fine farigxis mensaj ekzercoj, ludiloj aux amuziloj por imperi-estro aux altranga funkciulo. Neniam en la cxina historio oni kombinis la klo-podojn de la metiista klaso kun tiuj de la komercista klaso por pligrandigi la pro-duktokvanton. Tial en Cxinio ne okazis socia revolucio kiel tiu en Britio en la dek-nauxa jarcento.6
ORGANIZADO DE TEKNOLOGIO
La intelekta progreso de Cxinio depost 1949 grandaparte sxuldigxis al la am-pleksa planado de la centra registaro, helpata, gxis 1960, de rusaj funkciuloj.7 La respondeculoj pri planado kaj politiko, kvankam multaj el ili havis nur magran sciencan edukon kaj sciis preskaux nenion pri scienco kaj teknologio, alte taksis la valoron de scienco kaj teknologio por la estonteco de Cxinio kaj agis lauxe. Oni reorganizis edukajn instituciojn kaj studplanojn kaj tuj aligxis pli granda nombro de studentoj. Enskribigxoj por scienco, kaj antaux cxio por ingxenieriko plinom-brigxis pli rapide ol tiuj por ajna alia kampo.
En 1949, post la fondigxo de la Cxina Popola Respubliko, oni konfirmis la starigon de la Cxina Akademio de Sciencoj per kunfando de la Pekina Scienca Akademio kaj la jama Academia Sinica kaj kelkaj malpli gravaj institucioj.8 La nova organizo kiu komencis sian laboron kun dek ses esplor-institutoj estis pro-gramita por plani, direkti kaj reklami sciencon kaj teknologion. Oni ankaux inten-cis ekde la komenco, ke gxi helpu en la edukado de esplor-personaro.
Post tiu unua oficiala faro kiu montris la gravecon de la scienco por la Popola Respubliko, la organiza strukturo por planado, subteno kaj disvolvo de scienco kaj teknologio restas en iom nestabila stato. Hodiaux, la sxtata Scienca kaj Teknologia Komisiono, fondita en 1958 kaj sub la jurisdikcio de la Sxtata Konsilio, farigxis la organizo al kiu la Cxina Komunista Partio asignis maksimuman potencon por planado kaj direktado de scienca kaj teknologia aktivado en Cxinio.9
Samtempe kun la evoluo de la sxtata Scienca kaj Teknologia Komisiono kaj de la Scienca Akademio, oni instalis plurajn ministeriojn kun respondeco por sciencaj kaj teknologiaj aktivecoj. Inter ili trovigxas ministerioj pri edukado, agrikulturo, geologio kaj defendo. Aldone al la Scienca Akademio, oni formis apartajn ministe-riajn akademiojn de agrikulturo, publika sano, geologio kaj defendo. La plimulto de la institutoj por esploro kaj disvolvo estas administrataj de la ministerioj.10
TEKNOLOGIO KAJ LA KULTURA REVOLUCIO
Dum la planado de la Kultura Revolucio oni timis, ke gxi multe malhelpos sciencan kaj teknologian agadon en Cxinio. Por certigi ke tiaj malhelpoj estu minimumaj, unu ero en la malneto de la Cxarto de la Kultura Revolucio tekstis:
La politiko pri sciencistoj, teknikistoj kaj laboristoj gxenerale: Dum tiu cxi agado, la politiko “unueco-kritiko-unueco” ne estu direktita kontraux sciencistoj, teknikistoj kaj laboristoj, kondicxe nur, ke ili estu patriotaj kaj aktive laboru sen opozicio al la partio aux al la socialismo, kaj ke ili ne havu malkonvenajn rila-tojn kun fremdaj landoj. Tiuj sciencistoj kaj teknikistoj kiuj faris kontribuajxojn estu protektataj. Estas permesate helpi ilin en la grada trans¬formado de iliaj mondperspektivo kaj labormetodoj.11
Ne estas sciate gxis kiu grado oni aplikis tiun politikon, lasante sengxena akti-vadon esploran kaj disvolvan. Okazis iom da konﬂikto en la institutoj de la Scienca Akademio inter la mauxistaj revoluciuloj kaj la pragmatismaj sekvantoj de LIU Sxauxki. La revolucia frakcio kun la subteno de la armeo ekregis la Akade-mion, kiu suferis malmultajn aux neniujn personar-sxangxojn en la plej altaj ad-ministraj rangoj. Malgraux kelkaj esceptoj, oni opinias, ke esplor- kaj disvolv-personaro kaj programoj submetigxis al relative malmultaj misuzoj. Estas tamen versxajne, ke stabanoj suferis emociajn perturbojn pro la disrompigxoj okazintaj dum la Kultura Revolucio, kio eble malutilis al la progreso de iliaj esplor- kaj disvolv-programoj.12
La plej rimarkebla malbono alportita de la Kultura Revolucio en la teknologiaj sektoroj estas la sekvoj de la fermado de cxinaj lernejoj. La nombro de lernejoj fermitaj kaj nun denove funkciantaj ne estas plene konata. Tamen, la gxenerala impreso estas, ke la plej multaj lernejoj restis fermitaj dum du aux tri jaroj. La halto en edukado okazigis interrompon en la havebleco de laborfortoj, kio fine rezultigis malplirapidigxon de programoj de esploro, disvolvo kaj produktado en Cxinio.13
Estas evidente ke la edukado de junaj kamparanoj en duagradaj kaj altgradaj lernejoj estis forte kuragxigita. Multaj kiuj eniris tiujn lernejojn ne havis suficxan antauxpreparon, kio siavice ankoraux pli malrapidigis la edukadon. Tiamaniere la Kultura Revolucio denove malutilis al la scienca kaj teknologia progreso de Cxinio, almenaux por la tuja estonteco.
KELKAJ KONKLUDOJ
La okcidenta gazetaro ofte esprimas pesimismon pri la cxina teknologia progreso. Tiu pesimismo eble iusence estas manifestigxo de dangxera tendenco en Okcidento interrilatigi cxian progreson en Cxinio kun la raportitaj disrompoj rezultantaj el la Kultura Revolucio. Oni memoru tamen, ke la cxinaj teknologiaj atingoj depost 1950 gxenerale superis la prognozojn de okcidentaj komentariistoj, kaj ke la atin-goj okazis malgraux grandnombraj malfavorajxoj. Sxajnas, do, ke se Cxinio pli-bonigos kaj plivastigos sian edukan sistemon, gxi tre kredeble farigxos teknologie suficxe forta kaj post tempopaso farigxos scienca kaj studa centro en la mondo. Kiel ekzemplo de tio, kio povas okazi en relative mallonga periodo: en la 1930-aj jaroj la usona scienco estis malpli progresinta ol la euxropa; en la 1950-oj gxi estis preterﬂuginta la euxropan sciencon; tra la 1960-aj jaroj kaj gxis hodiaux oni multe sin gxenas pri la stato de la teknologio en Euxropo cxar gxi tiel trenigxas post la usona.
Kvankam Cxinio faros progreson en scienco kaj teknologio, estas malversxajne ke gxi atingos kapablon egalan al tiu de Usono aux Sovetio interne de unu aux ecx du jardekoj. Aliﬂanke, kvankam ne estas evidente ke la cxinoj iam sukcesos en siaj klopodoj atingi teknologian egalecon kun la cxefaj nacioj de la mondo, ankaux ne estas evidente, ke ili malsukcesos.
Dum la lasta triono de la dek-nauxa jarcento, Okcidento uzis fizikan forton por trakti Cxinion. H. Marshall McLuhan, polemika figuro en la hodiauxa okcidenta edukado, diris: ‘La hodiauxa milito estas milito de informoj’. Nun, en la lasta triono de la dudeka jarcento, temas pri informoj el Okcidento – precipe la vasta gamo da informoj sciencaj kaj teknologiaj – kiujn asimilas la cxinoj. La tuta struk-turo scienca kaj teknologia de la Cxina P.R. estas formulita ne nur por alproprigi el Okcidento, sed ankaux por evoluigi kaj apliki pli da informoj de la sama speco. Bazaj demandoj restas koncerne la efikon de tiu informado sur la cxinan kulturon, kaj kiaj sxangxoj el tio rezultos, kaj kiajn implicojn havos tiuj sxangxoj por la cetera mondo.
