Inauxgura parolado de Barack=Obama
Miaj kuncivitanoj , mi staras antaux vi hodiaux , humiligita pro la tasko antaux ni , dankema pro la fido donita de vi , konscia pri la oferoj de niaj antauxuloj .
Mi dankas al Prezidento=Bush pro lia servo al nia lando , [ aplauxdo ] kaj pro la donacemo kaj kunlaboremo , kion li montris dum cxi=tiu transdono .
Kvardek=kvar Usonanoj jam jxuris kiel prezidanto .
La vortoj estis parolitaj kaj dum levigxantaj tajdoj de prospero , kaj dum la trankvilaj akvoj de paco .
Tamen de tempo al tempo oni diras la jxuron inter kunigxantaj nuboj kaj furiozaj tempestoj .
Dum tiaj momentoj , Usono persistis--ne nur pro lerteco aux vizio de altranguloj , sed cxar ni la usonpopolo { 1 } restis fidelaj al la idealoj de niaj antauxuloj , kaj lojalaj al niaj fundamentaj dokumentoj .
Tiel estis ;
tiel devos esti kun cxi=tiu generacio de usonanoj .
Ni bone komprenas , ke ni estas en la mezo de krizo .
Nia nacio militas kontraux vasta reto de perforto kaj malamo .
Nia ekonomio severe malfortigxis , rezulto de avaro kaj malrespondeco de iuj , sed ankaux pro nia kolektiva malsukceso fari malfacilajn elektojn , kaj prepari la nacion por nova epoko .
Hejmoj perdigxis , laborpostenoj malaperis , negocoj fermigxis .
Nia sanitara servo tro kostas , niaj lernejoj malhelpas tro multajn--kaj cxiu tago plue montras , ke niaj manieroj uzi energion fortigas niajn malamikojn kaj endangxerigas nian planedon .
Jen la indikoj de krizo , laux datumoj kaj statistikoj .
Malpli mezurebla , sed ne malpli profunda , estas la perdado de memfido tra nia lando ;
obstina timo , ke la velkado de Usono estas neevitebla , ke la sekva generacio devas malaltigi siajn celojn .
Hodiaux mi diras al vi , ke la defioj estas realaj .
Ili estas seriozaj kaj multaj .
Ili ne estos superitaj facile aux dum mallonga tempo , tamen sciu cxi=tion , Usono : Ili estos superitaj !
[ aplauxda pauxzo ] Cxi-tage , ni kunigxas cxar ni elektis esperon super timo , unuecon de celo super konflikto kaj malakordo .
Cxi-tage , ni venas por deklari finon de la etanimaj plendoj kaj falsaj promesoj , la kontrauxriprocxoj , kaj eluzitaj dogmoj kiuj dum tro longe strangolis niajn politikojn .
Ni restas juna nacio .
Sed laux la bibliaj vortoj , { 2 } venas la tempo por forigi infanajxojn .
Venas la tempo por reaserti nian dauxran spiriton , elekti pli bonan historion , antauxenigi tiun karegan donacon , tiun noblan ideon transdonitan de generacio al generacio , la promeson donitan de Dio ke cxiuj estas egalaj , cxiuj estas liberaj , kaj cxiuj meritas sxancon preni sian plenan mezuron de felicxo . [ pli longa aplauxda pauxzo ]
Reasertante la grandecon de nia nacio , ni komprenas ke grandeco neniam estu supozata .
Oni devas gajni gxin per faroj .
Nia vojagxo neniam konsistis el facilaj vojoj aux kontento kun malpli .
Gxi ne estis la vojo por la malkuragxaj , por tiuj preferantaj ripozon pli ol laboron , aux avarantaj sole la plezurojn de ricxoj kaj famo .
Male , estis la riskantoj , la agantoj , la farantoj de ajxoj--iuj famaj , sed pli ofte viroj kaj virinoj obskuraj en sia laboro--kiuj suprenportis nin laux la longa malfacila vojo al prosperon kaj liberon .
Por ni , ili pakis siajn malmultajn posedajxojn kaj vojagxis trans oceanoj sercxante novan vivon .
Por ni , ili laboregis en sxvitlaborejoj , koloniis la Okcidenton , eltenis la baton de la vipo , kaj plugis la malmolan teron .
Por ni , ili batalis kaj mortis en lokoj kiel Concord kaj Gettysburg , Normandy kaj Khe=Sanh .
{ 3 }
Ree kaj ree , tiuj viroj kaj virinoj baraktis kaj oferis kaj laboris gxis iliaj manoj perdis la hauxton , por=ke ni havu pli bonan vivon .
Ili konsideris Usonon pli granda ol la sumo de niaj individuaj ambicioj , pli granda ol la diferencoj de naskigxo aux ricxeco aux frakcio .
Tio=cxi estas la vojagxo , kiun ni dauxrigas hodiaux .
Ni restas la plej prospera , potenca nacio sur Tero .
Niaj laborantoj estas ne malpli produktivaj , ol kiam tiu krizo komencigxis .
Niaj mensoj estas ne malpli inventemaj , niaj varoj kaj servoj ne malpli bezonataj ol lastsemajne , aux lastmonate , aux lastjare .
Nia kapablo restas nereduktita , sed nia tempo de kontenta inerto , de protektado de la avantagxoj de malmultaj , kaj prokrastado de malagrablaj elektoj--tiu tempo certe jam pasis .
Ekde hodiaux , ni devas ekstari , forigi nian polvon , kaj komenci la laboron refari Usonon .
[ longa aplauxda pauxzo ] Cxar cxie , kien ni rigardas , estas laboro farinda .
La stato de nia ekonomio postulas agon , rezolutan kaj rapidan .
Kaj ni agos , ne nur por krei novjan oficojn , sed por krei novan fundamenton por kreskado .
Ni konstruos la stratojn kaj pontojn , la elektrajn retojn kaj ciferecajn liniojn , kiuj nutras nian komercon kaj ligas nin kune .
Ni restarigos sciencon al gxia gxusta loko , kaj utiligos mirindajxojn de tehxnologio por levi kvaliton de sanitara servo kaj malaltigi gxian koston .
Ni profitos la sunon kaj la ventojn kaj la grundon por fueli niajn auxtojn kaj funkciigi niajn fabrikojn .
Kaj ni reformos niajn lernejojn kaj universitatojn por plenumi la postulojn de nova epoko .
Cxion cxi ni povas fari .
Cxion cxi ni faros .
Nu , estas iuj , kiuj pridubas la amplekson de niaj ambicioj , kiuj sugestas ke nia sistemo ne povas elteni tro multajn grandajn planojn .
Iliaj memoroj mallongas , cxar ili forgesis tion , kion cxi=tiu lando jam faris , kion liberaj viroj kaj virinoj povas atingi kiam imago estas kunigita kun komuna celo , kaj neceso kun kuragxo .
La cinikuloj ne sukcesas kompreni , ke la grundo movigxis sub ili , ke la malfresxaj politikaj disputoj , kiuj okupis nin tiom longe , ne=plu validas .
Nia demando hodiaux ne estas cxu nia registaro tro grandas aux tro malgrandas , sed cxu gxi funkcias--cxu gxi helpas familiojn trovi laboron kun deca salajro , sanrimedojn ne tro altkostajn , emeritigxon dignan .
Kie la respondo estas jes , ni intencas movi antauxen .
Kie la respondo estas ne , programoj finigxos .
Kaj tiuj el ni kiuj administras publikajn dolarojn devos esti respondecaj , elspezi sagxe , reformi malbonajn kutimojn , kaj fari aferojn en la lumo de tago , cxar nur tiam ni povas restarigi la gravegan fidon inter homoj kaj ties registaro .
Nek estas la demando antaux ni cxu la merkato estas forto por bono aux malbono .
Gxia povo krei ricxecon kaj plivastigi liberecon estas senegala . Sed cxi=tiu krizo rememorigis nin , ke sen garda okulo la merkato povas spiraligxi preter regeblo .
La lando ne povas prosperi longe kiam gxi favoras nur la prosperulojn .
La sukceso de nia ekonomio cxiam dependis , ne nur de la grandeco de nia tuta enlanda produkto , sed de la vasteco de nia prospero , en nia kapablo por disponigi oportunon al cxiu volonta koro--ne pro kompato , sed cxar tio estas la plej certa vojo al nia komuna bono . [ longa aplauxda pauxzo ]
Pri nia komuna defendo , ni malakceptas kiel malveran la elekton inter nia sekureco kaj niaj idealoj .
Niaj prapatroj-- [ aplauxdo ] Niaj prapatroj , alfrontantaj dangxerojn , kiujn ni apenaux povas imagi , projektis cxarton por certigi regon per legxo kaj la rajtojn de la homaro--cxarton plivastigitan per la sango de generacioj .
Tiuj idealoj ankoraux lumigas la mondon , kaj ni ne cedos ilin por dumtempa avantagxo .
Memoru , ke antauxaj generacioj alfrontis fasxismon kaj komunismon ne nur per misiloj kaj tankoj , sed per la fortaj aliancoj kaj persistaj konvinkoj .
Ili komprenis , ke nia potenco sola ne povas protekti nin , nek gxi rajtigas al ni konduti kiel ni volas .
Anstatauxe ili sciis , ke nia potenco kreskas per gxia prudenta uzo ;
nia sekureco devenas de la justeco de nia misio , la forto de nia ekzemplo , la hardantaj ecoj de humileco kaj modereco .
Ni estas la konservantoj de cxi=tiu heredajxo .
Gvidataj de cxi=tiuj principoj denove , ni povas renkonti cxi=tiujn novajn minacojn , kiuj postulas ecx pli grandan penon , pli grandan kunlaboron , kaj interkomprenon inter nacioj .
Ni komencos zorge lasi Irakon al gxiaj homoj kaj forgxi malfacile gajnitan pacon en Afganujo .
Kun malnovaj amikoj kaj antauxaj malamikoj ni laboros senripoze por malpligrandigi la atombomban minacon , kaj forpusxi la dangxeran fantomon de plivarmigxanta planedo .
Ni nek petos pardonon pro nia vivmaniero , nek sxanceligxos pri gxia defendo . Kaj por tiuj , kiuj penas antauxenigi siajn celojn per teroro kaj bucxado de senkulpuloj , ni diras al vi , ke nia spirito pli fortas , kaj nerompeblas--vi ne povas postdauxri nin , kaj ni venkos vin !
[ longa aplauxda pauxzo ]
Cxar ni scias , ke nia diversa heredajxo estas forto , ne malforto .
Ni estas nacio de kristanoj kaj islamanoj , judoj kaj hinduoj , kaj nekredantoj .
Ni estas formigita de cxiu lingvo kaj kulturo , tirita de cxiu angulo de cxi=tiu Tero , kaj cxar ni gustumis la amaran fecxon de civila milito kaj apartismo , kaj eliris de tiu malluma cxapitro pli fortaj , kaj pli unuigitaj , ni tial kredas , ke la malnovaj malamoj iam pasos , ke la linioj de tribo baldaux solvigxos ;
ke dum la mondo malgrandigxas , nia komuna homeco aperigos sin ;
kaj ke Usono ludu sian rolon por enkonduki novan epokon de paco .
Al la islama mondo , ni sercxas novan vojon antauxen , baze de reciproka intereso kaj reciproka respekto .
Al tiuj , kiuj tenas potencon per korupto kaj trompo kaj subpremo de protesto , sciu , ke vi estas sur la malgxusta flanko de historio , sed ni etendos manon se vi konsentas malfermi vian pugnon .
[ aplauxda pauxzo ]
Al la popoloj de malricxaj landoj , ni promesas labori kune kun vi por burgxonigi viajn plantejon kaj por fluigi purajn akvojn ;
por nutri malsategajn korpojn kaj eduki avidajn mensojn .
Kaj al tiuj nacioj kiel nia , kiuj gxuas relativan abundon , ni diras ke ni ne=plu povas ignori suferojn ekster niaj landlimoj , nek povas konsumi la materialojn de la mondo ignorante la efikon .
Jen la mondo sxangxigxis , kaj ni sxangxigxu kun gxi .
Dum ni konsideras la rolon disvolvigxantan antaux ni , ni memoras kun humila dankemo tiujn kuragxajn usonanojn , kiuj nun patrolas forajn dezertojn kaj distancajn montojn .
Ili havas ion por rakonti al ni , kiel la falintaj herooj kiuj kusxas en Arlington { 4 } flustras tra la epokoj .
Ni honoras ilin , ne nur cxar ili estas gardistoj de nia libereco , sed cxar ili enkorpigas la spiriton de servo--volontemon trovi signifon en io pli granda ol si mem .
Tamen dum cxi=tiu momento , momento kiu difinos generacion , estas precize tiu spirito , kiu estu en ni cxiuj .
Kiom ajn registaro povas fari , kaj devas fari , estas finfine la fido kaj rezoluteco de la usonanoj de kio nia lando dependas .
Gxi estas la kompato endomigi nekonaton kiam digoj krevas , la sindonemo de laborantoj kiuj preferus redukti siajn laborhorojn ol vidi amikon perdi laboron , kiuj gvidas nin tra niaj plej mallumaj horoj .
Estas la kuragxo de fajrbrigadistoj sturmi sxtuparon fumplenan , sed ankaux la vartemo de gepatroj al infanoj , kiuj finfine decidas nian sorton .
Niaj defioj eble estas novaj .
La iloj por alfronti ilin eble estus novaj .
Sed la valoroj de kiuj nia sukceso dependas--honesto kaj diligenteco , kuragxo kaj justo , toleremo kaj scivolo , lojaleco kaj patriotismo--tiuj estas malnovaj .
Tiuj valoroj estas veraj .
Ili estis la serena forto de progreso tra nia historio .
Necesas do reveno al tiuj veroj .
Neceso al ni nun estas nova epoko de respondeco--agnosko de cxiu usonano , ke ni havas devojn al ni mem , nia lando , kaj la mondo ; devojn , kiujn ni ne plende akceptas , sed anstatauxe prenas gxoje , firme kun la scio ke estas nenio pli kontentiga al la spirito , pli difinanta nian naturon , ol dedicxi nin plene al malfacila tasko .
Jen la prezo kaj la promeso de civitaneco .
Jen la fonto de nia memfido--la scio , ke Dio alvokas nin formi necertan sorton .
Do ni marku cxi=tiun tagon per memoro pri kiu ni estas , kaj kiom longe ni vojagxis .
En la jaro de la naskigxo de Usono , en la plej frostaj monatoj , malgranda bando de patriotoj kunpremigxis cxirkaux tendaraj fajroj sur la bordoj de glacia rivero .
La cxefurbo estis forlasita .
La malamiko estis alproksimigxis .
La negxo estis makulita de sango .
En la momento kiam la sukceso de nia revolucio estis plej dubinda , la patro de nia nacio ordonis , ke cxi=tiujn vortojn oni legu al la homoj :
Gxi estu dirita al la estonta mondo , ke en la profundo de vintro , kiam nenio krom espero kaj virto povis travivi , ke la urbo kaj la kamparo , alarmita pro unu komuna dangxero , venis antauxen por renkonti gxin .
"
Usono : alfrontante niajn komunajn dangxerojn , en cxi=tiu vintro de nia malfacilo , ni memoru cxi=tiujn eternajn vortojn .
Kun espero kaj virto , ni alfrontu denove la frostajn fluojn , kaj eltenu cxiujn ajn sxtormojn venontajn .
Gxi estu dirita de la infanoj de niaj infanoj , ke kiam ni estis testitaj , ni rifuzis lasi cxi=tiun vojagxon finigxi , ke ni ne forturnigxis nek hezitis ;
kaj kun okuloj fiksitaj sur la horizonto kaj kun la graco de Dio sur ni , ni portis antauxen tiun grandan donacon de libereco kaj liveris gxin sekure al estontaj generacioj .
