LA=REGxO=DE=LA=ORA=RIVERO Unua cxapitro Kiel sinjoro Sudokcidenta vento gxenis la sistemon agrikulturan de la Nigraj fratoj Pratempe en kasxita kaj monta parto de Stirio estis mirige kaj abunde produktema valo .
Gxi estis tute cxirkauxata de krutaj kaj sxtonplenaj montoj , levigxantaj en pintoj , kies altaj suproj estis cxiam negxkovrataj .
De tiuj malsuprenfalis multaj torentoj en sencxesaj kaskadoj .
Unu el cxi=tiuj falis okcidenten , trans la flankon de krutegajxo tiel alta , ke post=kiam la suno jam subiris al la cetera mondo kaj kiam cxie malsupre mallumigxis , la sunradioj ankoraux brilis rekte sur tiun kaskadon tiamaniere , ke gxi similis oran pluvon .
Tial la cxirkauxa popolo nomis gxin la Ora rivero .
Estis rimarkinde , ke neniu el cxi=tiuj riveretoj falis en la valon mem .
Ili cxiuj malsupreniris la alian flankon de la montoj kaj serpentumis tra largxaj ebenajxoj kaj preter homplenaj vilagxoj .
Tamen la nuboj estis tiel sencxese altirataj al la negxkovritaj montoj kaj ripozadis tiel malpeze en la rondforma kavajxo , ke dum senpluvaj kaj varmegaj periodoj , kiam la tuta cxirkauxajxo estis bruldifektita , ankoraux falis pluvo en la valeto .
Gxiaj rikoltoj estis tiel grandaj , gxia fojno tiel alta , kaj tiel rugxaj estis gxiaj pomoj , tiel bluaj la vinberoj , tiel bongusta la vino kaj tiel dolcxa la mielo , ke cxiu vidanto estis mirigita , kaj oni kutime nomis gxin la Valo de trezoro .
La tuta valeto apartenis al tri fratoj , nomitaj Schwartz , Hans kaj Gluck .
Schwartz kaj Hans , la pli maljunaj fratoj , estis tre malbelaj viroj kun pendantaj brovoj kaj malgrandaj malhelaj okuloj , kiuj cxiam estis duonfermitaj tiamaniere , ke oni ne povis envidi en ilin .
Pro vivrimedoj la fratoj kulturis la Valon de trezoro , kaj bonegaj terkulturistoj ili ja estis .
Ili mortigis cxion , kio ne pagis por sia nutrajxo : ili mortpafis la merlojn pro bekpikado de la fruktoj , kaj mortigis la erinacojn , por=ke ili ne sucxu la bovinojn ;
ili venenis la grilojn , cxar tiuj mangxis la panpecetojn en la kuirejo , kaj sufokis la cikadojn , kiuj kantadis la tutan someron sur la tilioj .
Ili laborigis siajn servistojn sen salajro , gxis la servistoj rifuzis plu labori , kaj tiam la fratoj malpacis kun ili kaj forpelis ilin de la domo sen pago .
Estus surprize , se , havante tian farmbienon kaj tian sistemon , ili ne estus farigxintaj tre ricxaj ;
kajx tre ricxaj ili ja farigxis .
Ili kutime sukcesis rezervi sian grenon , gxis kiam gxi estis tre multekosta , tiam ili vendis gxin por la duoblo de gxia valoro .
Ili havis amasojn da oro kusxantajn cxirkauxe sur la planko , tamen oni neniam sciigxis , ke ili iam donacis ecx pencon aux panpeceton kiel almozon .
Neniam ili cxeestis meson , kaj ili grumblis sencxese pri pagado de imposto . Unuvorte , ili estis tiel kruelaj kaj tiranaj , ke cxiu , kun kiu ili havis rilatojn , nomis ilin la Nigraj fratoj .
" Gluck , la plej juna frato , estis laux mieno kaj karaktero tiel malsimila al la pli agxaj fratoj , kiel oni povus eble imagi aux deziri .
Li ne havis pli=ol dek=du jarojn , estis blondhara , bluokula kaj bonkora al cxiu vivanta estajxo .
Kompreneble li ne vivis tre bonkonsente kun siaj fratoj , aux , pli vere , ili ne vivis bonkonsente kun li .
Kutime li devis dejxori je la honora ofico de rostajxoturnanto , kiam estis io por rosti , kvankam tio ne ofte okazis ; cxar ( por paroli juste pri la fratoj ) , ili estis apenaux malpli sxparemaj koncerne sin mem ol koncerne aliajn personojn .
La ceteran tempon li purigadis la sxuojn , plankojn kaj kelkfoje la telerojn , okaze ricevante la mangxorestajxon kiel kuragxigon , kaj multegon da severaj batoj , kiel kvazauxan instruadon .
Tiamaniere la aferoj longtempe dauxris .
Fine alvenis tre malseka somero , kaj cxio en la regiono malprosperis .
Apenaux la fojno estis rikoltita , kiam superakvado nagxigis la tutajn fojnamasojn al la maro ;
la hajlo pecetigis la vinberujojn ;
nigra ustilago mortigis cxiom de la greno .
Nur en la Valo de trezoro cxio prosperis kiel kutime .
Tiu havis pluvon , kiam ne estis pluvo aliloke , kaj havis sunradiojn , kiam aliloke la suno ne brilis .
Cxiuj venis al la bieno por acxeti grenon kaj foriris , malbenegante la Nigrajn fratojn , kiuj postulis tiom , kiom ili volis kaj sukcesis ricevi , escepte de malricxuloj , kiuj povis nur almozpeti .
Kelkaj el cxi=tiuj , tute ne rigardate nek helpate de la fratoj , mortis pro malsato cxe ties propra pordo .
La vintro alproksimigxis , kaj la vetero estis tre malvarma , kiam iun tagon la du pli maljunaj fratoj eliris , doninte la kutiman admonon al la eta Gluck ( postlasita por prizorgi la rostajxon ) , ke li enlasu neniun kaj fordonu nenion .
Gluck sidigxis tre proksime=de la fajro , cxar pluvegis kaj la muroj de la kuirejo tute ne estis sekaj aux komfortaspektaj .
Li senhalte turnis la viandrostilon , kaj la rostajxo farigxis bonguste bruna .
Kiel domagxe ! " pensis Gluck , ke miaj fratoj neniam invitas iun por kunmangxi .
Mi estas certa , ke kiam ili havas tiel bonan pecon da sxafajxo kiel cxi tiun kaj neniu alia havas ecx pecon da seka pano , tio feli- cxigus iliajn korojn , gastigi iun cxe la tablo .
" Gxuste kiam li parolis , eksonis duobla frapo sur la pordo , tamen peza kaj malklara , kvazaux la frapilo estus bandagxita , -R pli simila al ventbloveto ol vera frapo .
" Ne , tio ne estis la vento ;
denove sonis tre lauxte , kaj , tiom pli mirige , la frapanto sxajnis malpacienca kaj tute ne timema pri la rezulto .
Gluck iris al la fenestro , malfermis gxin kaj elmetis sian kapon por sciigxi , kiu estas tie .
Ekstere staris la plej rimarkinda sinjoreto , kiun la knabo iam en la vivo vidis .
Li havis grandegan nazon iomete brazkoloran ;
liaj tre rondaj kaj tre rugxaj vangoj kvazaux sugestis , ke li jxus blovis nebruleman fajron dum kvardek ok horoj ;
liaj okuloj gaje briletis tra longaj silkecaj okulharoj , liaj lipharoj faris duoblan buklon , simile al korktirilo , ambauxflanke de la busxo , kaj liaj haroj , kies koloro similis pipron miksitan kun salo , estis multe pli longaj ol gxis la sxultroj , Li estis alta proksimume unu metron kaj trionon kaj portis preskaux tiel altan kasketon , ornamitan per nigra plumo proksimume unu metron longa .
Lia korpovesto plilongigxis malantaue kvazaux ekstrema trograndigxo de tia vesto , kian oni nun nomas jako , sed gxi estis multe kasxata de la sxvelantaj faldoj de grandega , nigra , glatbrila mantelo , kiu dum kvieta vetero sendube estis multe tro longa , cxar la vento , fajfante cxirkaux la malnova domo , etendis gxin horizontale de liaj sxultroj gxis proksimume la kvaroblo de lia persona alteco .
La stranga eksterajxo de lia vizitanto tiel mirigis Gluckon , ke li staris senmove , ne dirante vorton , gxis kiam la maljunulo , farinte alian kaj pli energian koncerton per la frapilo , turnigxis por zorgi pri la forflugema mantelo .
Tiam li ekvidis la malgrandan flavan kapon de Gluck , kun largxe malfermitaj busxo kaj okuloj , enprematan en la fenestron .
Ho !
" diris la sinjoreto , tio ne estas konvena maniero por malfermi la pordon ;
mi estas malseka , enlasu min .
" Efektive li estis malseka .
Lia plumfasko pendis malsupren inter liaj kruroj kvazaux vosto de batita hundido , kaj de gxi gutetis akvo kiel de ombrelo .
La akvo enfluis laux la pintoj de liaj lipharoj en la vesxtoposxojn kaj elfluis simile al muelrivereto .
Mi petas pardonon , sinjoro , diris Gluck , mi tre bedauxras , sed efektive mi ne povas .
" Kion vi ne povas ?
" demandis la maljuna sinjoro .
Mi ne povas enlasi vin , sinjoro , mi ja ne povas ;
miaj fratoj mortbatus min , sinjoro , se mi ecx ekpensus pri tia ago .
Kion vi deziras , sinjoro ?
" Kion mi deziras ?
" diris la maljunuleto kolerete , mi deziras fajron kaj sxirmejon ;
kaj jen via granda fajro flamas , krakas kaj dancas kontraux la muroj , kaj neniu profitas de la varmeco .
Enlasu min , mi diras ;
mi volas nur varmigxi .
" Teninte la kapon tiel longtempe ekster la fenestro , Gluck eksentis , ke estis ja malagrable malvarme , kaj kiam li turnigxis kaj vidis la belan fajron , kiu kraketis , mugxis kaj suprenjxetis brilajn fajrostrekojn tra la kamentubo , kvazaux pro la bonega odoro de la sxafajxo , jam pense gxin gustumante , la senutila forbrulado de la fajro lin kortusxis .
Li efektive sxajnas treege malseka , diris eta Gluck .
Mi enlasos lin nur kvaronon da horo .
" Irinte al la pordo , li malfermis gxin ;
kaj gxuste kiam la sinjoreto enpasxis , ekblovis tra la domo ventego , kiu sxanceligis la malnovajn kamentubojn .
Vi estas bona knabo , diris la sinjoreto , ne gxenu vin pro la fratoj .
Mi parolos al ili .
" Mi petegas , sinjoro , ne faru tion , respondis Gluck , mi ne povas permesi , ke vi restu gxis ilia reveno ;
ili certe mortigus min .
" Ho ve !
" diris la maljunulo , mi tre bedauxras tion .
" Tiam la malgranda sinjoro enmarsxis en la kuirejon kaj sidigxis sur la pototenilo , trovante lokon en la kamentubo por sia kasketo , kiu estis multe pli alta ol gxis la plafono .
Vi baldaux sekigxos tie , sinjoro , diris Gluck , ree sidi- gxinte por turnigi la sxafajxon .
Tamen la maljuna sinjoro tute ne sekigxis , sed sencxese la akvo gutetis de li sur la cindrojn , dum la fajro siblis , mugxetis kaj komencis farigxi tre nigra kaj malagrabla .
Neniam ekzistis tia mantelo ;
el cxiu faldo la akvo fluis kvazaux tra defluilo .
Bonvolu pardoni min , sinjoro , fine diris Gluck , rigardinte dum kvarono da horo la akvon etendigxanta per longaj hidrargosimilaj riveretoj sur la planko .
Cxu vi permesos , ke mi prenu vian mantelon ?
" Ne , mi dankas vin , diris la maljuna sinjoro .
Cxu ankaux ne vian kasketon , sinjoro ?
" Estas al mi komforte , mi dankas vin , diris la maljunulo iom malafable .
Sed -L sinjoro -R mi tre bedauxras , diris Gluck hezitante , sed -L vere , sinjoro , -R vi estingas la fajron .
" Pli longa tempo estos do necesa por kuiri la sxafajxon , iom sarkasme respondis la vizitanto .
La konduto de lia gasto tre konfuzis Gluck-on ;
gxi estis stranga mikso de trankvileco kaj humileco .
Meditante li turnigis la rostajxon dum kvin pluaj minutoj .
Tiu sxafajxo sxajnas tre bona , diris la malgranda sinjoro post iom da tempo .
Cxu vi eble povas doni al mi malgrandan peceton ?
" Neeble , sinjoro , respondis Gluck .
Mi tre malsatas , dauxrigis la maljuna sinjoro , mi havis nenion por mangxi hieraux nek hodiaux .
" Bona knabo , ree diris la maljuna sinjoro .
Tiam Gluck varmigis teleron kaj akrigis trancxilon .
Estas ja indiferente al mi , se mi ricevos batadon pro tio , li pensis .
Gxuste kiam li trancxis grandan pecon el la sxafajxo , sonis cxe la pordo terura frapo .
La maljuna sinjoro desaltis de la pototenilo , kvazaux gxi subite gxene varmigxis .
Gluck remetis la detrancxajxon en la sxafajxon kun senesperaj penoj je precizeco kaj poste kuris por malfermi la pordon .
Kial vi atendigis nin en la pluvo ?
" diris Schwartz , enpasxante kaj jxetante sian ombrelon al la vizagxo de Gluck .
Jes !
Kial do , kanajleto ?
" ekkriis Hans , donante al li instrueman orelfrapon , dum li sekvis la fraton en la kuirejon .
Dio mia !
" ekkriis Schwartz , malferminte la pordon .
Amen , diris la sinjoreto , kiu , forpreninte la kasketon , staris meze de la kuirejo , fleksigxante kiel=eble=plej rapide .
Kiu estas tiu ?
" demandis Schwartz , ekprenante pastoplatigilon kaj turnigxante a !
Gluck kun sovagxa malrideto . Mi ja ne scias , frato , diris Gluck tre timigita .
Kiel li eniris ?
" kriegis Schwartz .
Mia kara frato , humile protestis Gluck . Li estis tiel terure malseka .
" La platigilo estis jxus fraponta la kapon de Gluck , kiam la sinjoreto tuj intermetis la konusforman kasketon , sur kiu krakegis la platigilo , elskuante la akvon el la kasketo cxien en la cxambro .
Sed strange ja estis , ke la platigilo , ektusxante la kasketon , tuj elflugis el la mano de Schwartz , turnigxante kvazaux pajlo en forta vento , kaj falis en angulon cxe la pli malproksima flanko de la cxambro .
Kiu estas vi ?
" demandis Schwartz , turnante sin al li .
Kion vi faras cxi=tie ?
" boje blekis Hans .
" Bonvolu tuj elmarsxi , diris Schwartz .
Ni jam havas suficxe da akvo en nia kuirejo , ne farante el gxi sekigejon .
" Estas malvarma vetero por forjxeti maljunulon , sinjoro ;
rigardu miajn grizajn harojn .
" Cxi=tiuj pendis gxis liaj sxultroj , kiel mi antauxe rakontis .
Ho , jes !
" diris Hans , estas suficxe da ili por varmigi lin .
Eliru !
" Mi estas treege malsata , sinjoro .
" Panon ! Kia ideo !
" ekkriis Schwartz .
" Kial vi ne vendas vian plumfaskon ?
" mokis Hans .
Eliru !
" Malgrandan pecon mi petegas , diris la maljuna vireto .
For de cxi=tie !
" ordonis Schwartz .
Mi petegas , sinjoro .
" For , kaj estu pendigota !
" ekkriis Hans , ekkaptante lin je la kolumo .
Sed tuj kiam li tusxis la kolumon de la sinjoreto , Hans sekvis la platigilon , turnigxante ree kaj ree kaj fine falante sur la platigilon en la angulo .
Tiam Schwartz tre kolerigxis kaj kuris al la maljunulo por eljxeti lin ;
sed ankaux li apenaux tusxis lin , kiam li perforte sekvis la fraton kaj la platigilon , frapante la kapon kontraux la muro , kaj li falegis en la angulon .
Tie do kusxis cxiuj tri .
Poste la maljuna sinjoro rapidege turnis sin laux la kontrauxa flanko ; li turnigxadis , gxis kiam la longa mantelo tute volvigxis cxirkaux li . Sur la kapon li ekmetis la kasketon , tre oblikve , cxar alie gxi traborus la plafonon , donis alian tordon al la spiralbuklaj lipharoj kaj diris tute trankvile : Sinjoroj , mi deziras al vi tre bonan matenon .
Je la dekdua nokte mi ree vizitos vin ;
post tia rifuzo de gastigado , kian mi jxus spertis , vi ne miros , se tiu vizito estos la lasta , kiun mi iam faros al vi .
Tre bela afero estas tio , sinjoro Gluck !
" diris Schwartz .
Metu la sxafajxon sur teleron !
Se iam mi ree trovos vin faranta tian friponajxon -R Dio mia ! La sxafajxo estas jam trancxita !
" Vi promesis al mi unu detrancxajxon , frato , cxu ne ? " diris Gluck . Ho !
ho !
kaj vi trancxis gxin , dum gxi estis varmega , mi vidas , intencante kapti cxiom de la sauxco .
Pasos longa tempo , antaux=ol mi ree promesos al vi ion similan !
Eliru el la cxambro , kanajlo , kaj restu en la karbokelo , gxis kiam mi vokos vin .
" Gluck eliris el la cxambro suficxe melankolie .
La fratoj mangxis kiel=eble=plej multe de la sxafajxo , ensxlosis la restajxon en la sxrankon kaj post la mangxo komencis ebriigxi .
Kia terura nokto !
Mugxega vento kaj torenta sencxesa pluvo !
La fratoj ankoraux retenis suficxe da prudento por fermi cxiun fenestran kovrilon kaj duoble rigli la pordon , antaux=ol ili enlitigxis .
Kutime ambaux dormis en unu cxambro .
Gxuste kiam la horlogxo batis la dekduan , ilin vekis timiga krakego : la pordo krevis kun fortego , kiu skuis la domon de supro gxis fundo .
Kio estas tio ?
" ekkriis Schwartz , eksaltante en sia lito .
Nur mi , diris la sinjoreto .
La du fratoj sidigxis sur la kapkusenoj kaj fikse rigardis en la mallumon .
La cxambroj estis plenaj de akvo , kaj per nebuleta lunradio , kiu trovis sian vojon tra truo en la fenestra kovrilo , ili povis vidi meze de la akvo grandegan sxauxmosferon , turnigxantan kaj dancantan supren-malsupren simile al korko ; kaj sur la sfero , kvazaux sur plej luksa kuseno , kusxis la maljuna sinjoreto kun kasketo kaj cxio cetera .
Estis nun suficxe da loko por la kasketo , cxar la tegmento ne=plu restis sur la domo .
Mi bedauxras vin gxeni ! " ironie diris la vizitanto .
Mi timas , ke viaj litoj estas iomete malsekaj ;
eble estus pli bone , se vi irus al la cxambro de via frato .
Mi lasis la plafonon tie .
" Ili ne atendis admonon , sed rapidis tute malsekaj kaj en grandega teruro en la cxambron de Gluck .
Vi trovos mian vizitkarton sur la kuireja tablo , la maljuna sinjoro kriis post ili .
Memoru , cxi=tiu estas la lasta vizito .
" Cxielo permesu tion !
" diris Schwartz , tremante .
Kaj la sxauxmsfero malaperis .
Taglumo fine venis , kaj matene la fratoj elrigardis el la malgranda fenestro de la cxambro de Gluck .
En la tuta Valo de trezoro montrigxis nur ruino kaj pereo .
La superakvado estis forbalainta arbojn , rikoltojn kaj brutarojn kaj lasis anstatauxe dezerton plenan de rugxa sablo kaj griza koto .
La du fratoj iris tremante kaj timigite en la kuirejon .
La akvo estis tute difektinta la teretagxon .
Grenon , monon , preskaux cxiun moveblajxon gxi estis forportinta , kaj restis nur malgranda blanka karto sur la kuireja tablo .
Sur tiu estis gravuritaj per grandaj kurbaj longkruraj literoj la vortoj : sinjoro Sudokcidenta vento .
Dua cxapitro Pri la agoj de la Nigraj fratoj post la vizito de sinjoro Sudokcidenta vento ;
kaj kiel eta Gluck havis interparoladon kun la regxo de la Ora rivero .
Sinjoro Sudokcidenta vento tiel agis , kiel li promesis .
Post la jxus rakontita grava vizito li ne=plu eniris la Valon de trezoro ;
kaj , pli domagxe , li havis suficxan influon je siaj parencoj , la ceteraj okcidentaj ventoj , kaj tiel forte gxin uzis , ke ili cxiuj simile kondutis .
Tial de la komenco gxis la fino de la jaro ne pluvis en la valo .
Kvankam cxio malsupre sur la ebenajxoj restis verda kaj floranta , la bieno de la tri fratoj farigxis dezerto .
Tiu tero , antauxe la plej ricxa en la regno , farigxis amaso de cxiam movigxanta rugxa sablo . La fratoj , ne=plu povante kontraux- stari la tre malfavorajn elementojn , forlasis malespere sian senutilan heredajxon por trovi alian vivrimedon meze de la urboj kaj homoj sur la ebenajxo . Ili havis neniom plu da mono ;
kaj restis al ili nenio krom kelke da kuriozaj nemodernaj oraj teleroj , -L lasta restajxo de malbone akirita ricxajxo . Ni farigxu orajxistoj , cxu ne ?
" diris Schwartz al Hans , kiam ili eniris la grandan urbon .
Tio estas bona metio por ruzuloj .
Ni povos enmeti en la oron multe da kupro , kaj neniu ekscios pri tio .
" Konsentante , ke la ideo estas bona , ili luis fornon kaj farigxis orajxistoj .
Tamen du cirkonstancoj malhelpis ilian komercon : unue , oni ne aprobis la kupritan oron ;
due , kiam ajn la du fratoj vendis ion , ili kutime iris en apudan bierejon por fortrinki la monon , lasante etan Gluck por zorgi pri la fanda forno .
Tiamaniere ili fandis sian tutan oron , ne gajnante sufi- cxan monon por acxeti plion , kaj fine ili havis nur unu grandan pokalon , kiun donis al eta Gluck lia onklo , kaj kiun li alte sxatis kaj tute ne deziris fordoni , kvankam li trinkis el gxi nenion escepte lakton kun akvo .
La pokalo havis tre strangan aspekton .
Gxian tenilon formis du girlandoj el ondosimila ora hararo , tiel delikate sxpinita , ke gxi pli similis silkon ol metalon . Tiuj girlandoj malsupre enmiksigxis kun barbo kaj vangharoj same rave ellaboritaj , kiuj cxirkauxis kaj ornamis sovagxan malgrandan vizagxon el la plej rugxa oro , gxuste je la antauxo de la pokalo , kies tutan perimetron la okuloj kvazauxe rigardadis .
Estis neeble trinki el la pokalo , se oni ne volis toleri fiksan rigardon el la angulo de tiuj okuloj . Schwartz ecx certigis , ke iam , kiam li eltrinkis dekduan fojon la rejnvinon , kiu gxin plenigis , li vidis la okulojn palpebrumi .
Kiam oni pretigxis por aliformigi ankaux la pokalon en kulerojn , la koro de Gluck duone rompigxis ;
sed la fratoj nur ridis pri li , jxetis la pokalon en la fandopoton kaj sxanceligxe formarsxis al la bierejo , lasante lin kiel kutime por elversxi la oron en modelilojn , kiam estos gxustatempe .
Post ilia foriro Gluck jxetis adiauxan rigardon al sia malnova amiko en la fandopoto .
La ondosimila hararo jam malaperis ;
nenio restis krom la rugxa nazo kaj brilaj okuloj , kiuj sxajnis pli=ol ordinare malicaj .
Kompreneble , pensis Gluck , post tia malbonuzo !
" Irinte malgajxe al la fenestro , li sidigxis por senti la fresxan vesperan aeron kaj por eviti la varmegan elspiron de la forno .
Nu , tra la fenestro oni povis rekte vidi , kiel mi antauxe diris , la montaron , kiu cxirkauxis la Valon de trezoro , kaj ankoraux pli klare oni povis vidi la montopinton , de kiu falis la Ora rivero .
Estis gxuste tagfinigxo , kaj kiam Gluck sidigxis cxe la fenestro , li vidis la rokojn de la montosuprajxo tute rugxaj kaj purpuraj pro la sunsubiro .
Super ili brilis kaj tremetis helaj langoj el fajra nubo , kaj la rivero , pli hela ol cxiuj cxi , falis de unu krutegajxo al alia kvazaux balancanta kolono simila al pura oro .
Trans gxi etendigxis duobla arkajxo de largxa purpura cxielarko , alterne ekrugxigxante kaj paligxante en girlandoj el sxprucajxo .
Ho !
" diris Gluck al si , rigardinte gxin iom da tempo , se tiu rivero estus vere tute ora , kiel bonege estus !
" Ne , Gluck , ne estus bone , diris klara metalsimila vocxo proksime=de lia orelo .
Dio mia , kio estas tio ? " ekkriis Gluck eksaltante .
Neniu cxeestis .
Li cxirkauxrigardis en la cxambro , kaj sub la tablo , kaj multfoje malantaux si , sed ja estis neniu tie ;
kaj ree li sidigxis cxe la fenestro .
Cxi=tiun fojon li ne parolis , sed li ne povis sin deteni de la penso , ke estus tre oportune , se la rivero vere estus tute ora .
Tute ne , mia knabo , diris la sama vocxo pli lauxte ol antauxe .
Dio mia !
" ree diris Gluck , kio povas esti ?
" Ankorauxfoje li rigardis en cxiun angulon kaj sxrankon kaj ree sin turnis kiel=eble=plej rapide , meze de la cxambro , opiniante , ke estas iu malantaux li , kiam li subite ekauxdis la saman vocxon .
Gxi nun kantis tre gaje Lala-lirala ; neniun vorton , nur dolcxan sibletan kvazauxbolantan melodion , iomete similan al tiu de forta bolado en kaldrono .
Gluck rigardis el la fenestro .
Ne , la kanto certe estis en la domo .
Li sercxis en la supra etagxo , en la malsupra .
Ne , gxi sendube estis en tiu cxambro mem , venante pli rapide kaj pli klare cxiumomente , Lala-lira-la. Subite Gluck imagis , ke gxi sonas pli lauxte apud la forno .
Li kuris al gxia pordeto kaj enrigardis .
Jes , li estis prava , la kantado sxajne venis ne nur el la forno , sed el la poto mem .
Li malkovris gxin kaj tuj kuris malantauxen treege timigita , cxar la poto certe estis kantanta !
Gluck staris unu aux du minutojn en la plej malproksima angulo de la cxambro , kun la manoj levitaj kaj la busxo malfermita , kiam la kantado cxesis , kaj la vocxo farigxis klara kaj parolanta .
He ! ho !
" diris la vocxo .
Gluck ne respondis .
He !
Gluck , knabo mia , ree diris la poto .
Gluck kiel=eble=plej multe sin ekregis , kaj pasxinte rekte al la fandopoto , li eltiris gxin el la forno kaj enrigardis .
La oro estis tute fandita , kun suprajxo tiel glata kaj polurita kiel rivero ; sed anstatau sia propra reflektajxo , kiam li enrigardis , Gluck vidis sub la oro la rugxan nazon kaj akrajn okulojn de sia malnova amiko cxe la pokalo , milfoje pli rugxan kaj akrajn ol iam antauxe .
" Sed Gluck estis tro mirigita por fari tion .
Elversxu min , mi diras , ripetis la vocxo , iomete malafable .
Gluck ankoraux ne povis ekmovigxi .
Cxu vi elversxos min ?
" pasie diris la vocxo , al mi estas tro varmege .
" Per granda peno Gluck reakiris la uzadon de siaj membroj , ekprenis la fandujon kaj klinis gxin por elversxi la oron .
Sed , anstataux fluida oro , unue elvenis paro da beletaj flavaj malgrandaj kruroj , due kelkaj baskoj , poste paro da brakoj metitaj sur la koksoj , kaj fine la bone konata kapo de lia amiko sur la pokalo . Cxiuj cxi , unuigxante tuj post la elruligxado , staris energie sur la planko en formo de malgranda ora nano proksimume duonmetron alta .
Prave !
" diris la nano , etendante la krurojn kaj poste la brakojn , tiam skuante kaj kiel=eble=plej multe balancante la kapon dum kvin minutoj seninterrompe , versxajne por konstati , ke li estas tute korekte kunmetita . Dume Gluck staris rigardante lin kun muta mirego .
La nano portis korpoveston el sxpinita oro tiel delikate teksitan , ke la prismaj koloroj lumetis sur gxi kiel sur la eksterajxo de perlamoto ;
kaj laux tiu brilega korpovesto liaj haroj kaj barbo etendigxis almenaux duone gxis la tero en ondaj bukloj tiel rave delikataj , ke Gluck apenaux povis rimarki , kie ili finigxis , cxar ili versxajne aerigxis .
La trajtoj de la vizagxo tamen tute ne estis tiel bele perfektigitaj ;
ili estis iom maldelikataj , iomete kuprokoloraj , montrante per la esprimo tre persisteman kaj obstinan karakteron cxe ilia malgranda posedanto .
Kiam la nano finis tiun sinekzamenon , li turnis la malgrandajn akrajn okulojn rekte al Gluck kaj lin fikse rigardis unu aux du minutojn .
Ne Gluck , knabo mia , tio ne estus bona , diris la malgranda viro .
Tio estis certe iom abrupta maniero por komenci konversacion .
Oni povis ja supozi , ke gxi aludas al tiuj pensoj de Gluck , kiuj unue eligis el la poto la parolojn de la nano ;
tamen , kion ajn gxi signifis , Gluck ne havis deziron kontrauxstari .
Cxu efektive ne , sinjoro ?
" diris Gluck , plej milde kaj humile .
Ne , diris la nano decideme . Tute ne .
" Kaj , dirinte tion , li tiris la cxapon tute sur la brovojn , marsxis proksimume metron dufoje tien kaj reen en la cxambro , tre alte levante la krurojn kaj tre forte frapante la plankon per la piedoj .
Tiu pauxzo donis al Gluck tempon por iomete ordigi la pensojn ; kaj ne havante iun gravan kauxzon por timi la malgrandan vizitanton , kaj sentante scivolon pli fortan ol miregon , li kuragxis ekfari demandon speciale intiman .
Mi petas , sinjoro , diris Gluck , iomete hezitante , cxu vi estis mia pokalo ?
" Auxdinte tion , la sinjoreto rapide turnigxis , pasxis rekte al Gluck kaj suprentiris sin gxis la tuta alteco .
Mi , diris la eta viro , estas la regxo de la Ora rivero .
" Post tio li ree turnigxis kaj alifoje marsxis tien kaj reen proksimume du metrojn , por doni tempon suficxan , por ke la konsterno , kiun cxi=tiu sciigo kauxzis al lia auxdanto , povu forigxi .
Tiam , ree pasxinte al Gluck , li staris senmove , kvazaux atendante iun respondon pri sia komunikajxo .
Gluck decidis diri almenaux ion .
Mi esperas , ke via regxa mosxto fartas tre bone , li diris .
Auxskultu !
" komencis la malgranda viro , neniel respondante al la gxentila demando .
Mi estas la regxo de tio , kion vi mortemuloj nomas la Ora rivero .
La malico de pli potenca regxo , el kies sorcxado vi jxus liberigis min , kauxzis la formon , en kiu vi antauxe min vidis .
Tiom de via karaktero , kiom mi vidis , kaj via konduto kontraux viaj malbonegaj fratoj , dezirigis min helpi al vi ;
tial auxskultu tion , kion mi rakontos .
Kiu ajn , suprenrampinte gxis la suprajxo de tiu monto , el kiu vi vidas la Oran riveron elfluanta , jxetos en la riverfonton tri gutojn da sankta akvo , -R por tiu , kaj por tiu nur , la rivero farigxos oro .
Sed neniu , kiu malsukcesos je la unua provo , sukcesos je dua provo ; kaj se oni jxetos malsanktan akvon en la riveron , gxi subpremos lin , kaj li farigxos nigra sxtono .
" Tiel dirinte , la regxo de la Ora rivero forturnigxis kaj intence marsxis en la plej varmegan flamon de la forno .
Lia figuro farigxis rugxa , blanka , travidebla , blindiga , -flama brulado de intensa lumo , -levigxis , tremis -kaj malaperis .
La regxo de la Ora rivero estis forvaporigxinta .
Ho !
" ekkriis la kompatinda Gluck , kurante por postrigardi lin tra la kamentubo .
Ho ve , ve , ve !
Mia pokalo !
Mia pokalo !
Mia pokalo !
" Tria cxapitro Kiel sinjoro Hans ekiris por vojagxo al la Ora rivero , kaj kiamaniere li sukcesis .
La regxo de la Ora rivero apenaux finis la eksterordinaran eliron rakontitan en la antauxa cxapitro , kiam Hans kaj Schwartz venis kriegante en la domon , sovagxe ebriaj .
La sciigo pri la tuta perdo de ilia lasta orajxo sobrigis ilin nur suficxe por povi stari kontraux Gluck kaj bati lin sencxese dum kvarono da horo !
Fine ili falis en segxojn kaj demandis , kion li povas senkulpigi sin .
Gluck rakontis al ili la okazintajxon , pri kiu kompreneble ili tute ne kredis ion .
Ree batinte lin , gxis kiam iliaj brakoj doloris , ili sxanceligxe iris por kusxigxi .
Dum la mateno tamen la firmeco , kun kiu Gluck insistis pri sia rakonto , akiris por li iom da kredo ;
la tuja rezulto estis , ke la du fratoj , longe disputinte pri la malfacila problemo , kiu el ili unue provu la sorton , eltiris siajn glavojn kaj komencis batali .
La bruo timigis la najbarojn , kiuj , tute ne povante pacigi la batalantojn , venigis policanon .
Auxdante pri tio , Hans sukcesis forkuri kaj sin kasxis ;
sed oni perforte kondukis Schwartz-on antaux la magistraton , kiu monpunis lin pro pacorompo , kaj oni jxetis lin en malliberejon , gxis kiam li pagos la punmonon , cxar dum la hierauxa vespero li elspezis sian lastan pencon .
Kiam Hans eksciis pri tio , li tre gxojis kaj decidis tuj ekiri al la Ora rivero .
Kiamaniere akiri la sanktan akvon , estis ia problemo .
Li iris al pastro , sed tiu povis doni neniom da sankta akvo al tia dibocxulo .
Tial Hans iris la unuan fojon en sia vivo al vespera Diservo kaj , pretekstante fari la krucosignon , sxtelis tasplenon kaj triumfe reiris hejmen .
La sekvantan matenon li ellitigxis antaux la sunlevigxo , versxis la sanktan akvon en dikan botelon , metis du botelojn da vino kaj iom da viando en korbon , pendigis ilin al sia sxultro , kaj preninte alpobastonon en la manon , ekiris al la montoj .
Survoje el la urbo li preterpasis la malliberejon , kaj enrigardante tra la fenestroj , li vidis Schwartz-on , kiu mem , kun tre melankolia mieno , elrigardis tra ferkrada fenestro .
Bonan matenon , frato , diris Hans , cxu vi havas komision por la regxo de la Ora rivero ?
Sed Hans nur ridis pri li , kaj konsilante , ke li sidu komforte gxis la reveno de sia frato , remetis la korbon sur la sxultrojn , skuis la sanktan akvon gxis sxauxmigxo rekte antaux la vizagxo de Hans kaj kiel eble plej bonhumore formarsxis .
Tia bela mateno ja felicxigus iun ajn ecx sen sercxado de Ora rivero .
Kusxis lauxlonge de la valo longaj linioj el rosa nebuleto , super kiuj levigxis masivaj montoj kun malsupraj krutajxoj en palgriza ombro kaj apenaux videblaj tra la sxvebanta vaporo . Sed lauxgrade ili levigxis kaj atingis la sunlumon , kiu brilis per akraj rugxkoloraj punktoj sur la angulaj sxtonegoj kaj penetris per longaj rektaj radioj tra la frangxoj de lancosimilaj pinoj .
Alte supre montrigxis la rugxaj splititaj masoj de roko , disfrakasita en miriadoj da fantaziaj formoj , kun strioj de sunlumumita negxo , cxi=tie kaj tie desegnitaj laux la profundegajxoj , kvazaux linioj de fulmo .
Pli malproksime kaj tre alte super cxio , malpli klare ol la matena nubo , sed pli pure kaj senmove , dormadis sur la blua cxielo la plej altaj pintoj kun eterna negxo .
La Ora rivero , devenanta de pli malalta kaj sennegxa altajxo , estis nun preskaux en ombro , escepte de la plej supraj sxprucajxoj de sxauxmo , kiuj levigxis kvazaux malrapida fumo super la ondoforma linio de la akvofalego kaj forflugis en maldikaj girlandoj kune kun la matenvento .
Al tiu celo , nur al tiu , estis direktitaj la okuloj kaj pensoj de Hans .
Forgesante la distancon , kiun li devis trairi , li ekiris neprudente rapide kaj pro tio tre lacigxis , antaux ol li suprenrampis la unuan aron da verdaj malaltaj montejoj .
Krome , alveninte sur la suprajxo , li vidis kun surprizo , ke granda glaciejo , pri kiu li tute ne antauxe sciis , kusxis inter li kaj la fonto de la Ora rivero .
Suririnte gxin kun la maltimo de kutimlerta montisto , li tamen opiniis , ke neniam en la vivo li transiris tiel strangan kaj dangxeran glaciejon .
La glacio estis treege glitiga , kaj el cxiuj fendoj venis sovagxaj sonoj de torente fluanta akvo , ne unutonaj kaj mallauxtaj , sed sxangxantaj kaj bruaj , kiuj pligrandigxis iufoje kvazaux intermitaj kanteroj de sovagxa melodio .
Ili rompigxis en mallongaj melankoliaj tonoj aux subitaj krioj , simile al vocxoj de homoj en malgxojo aux doloro . La glacio estis rompita en milojn da konfuzaj formoj , sed sxajnis al Hans , ke neniu el tiuj similis la ordinarajn formojn de splitita glacio .
Aperis kvazaux strangaj esprimoplenaj vizagxoj en cxiu konturo , kun sencxesa simileco al vivantaj trajtoj , distordaj kaj mokaj . Miriadoj da trompaj ombrajxoj kaj flamaj lumoj ludis kaj cxirkauxe flirtis inter la palbluaj pintoj , blindigante kaj konfuzante la vidon de la vojagxanto , dum liaj oreloj surdigxis kaj lia kapo turnigxis pro la cxiama sxprucego kaj mugxego de la kasxitaj akvoj .
Tiuj dolorigaj cirkonstancoj plimultigxis , dum li antauxeniris ;
la glacio krakegis kaj fendigxis en novaj profundajxoj cxe liaj piedoj ;
falemaj turpintoj balancigxis cxirkaux li kaj falis tondrante trans la vojon .
Kvankam li ofte antauxe travivis tiajn dangxerojn sur la plej teruraj glaciejoj kaj dum plej malbona vetero , tamen kun nova kaj sufoka sento de premanta timego li suprensaltis la lastan profundajxon kaj sin jxetis , lacigxinte kaj tremante , sur la firman herbajxon de la monto .
Li jam devis forlasi la korbon da nutrajxo , kiu farigxis dangxera malhelpajxo sur la glaciejo , kaj nun li havis nenion por sin refresxigi kaj devis disrompi kaj mangxi kelkajn pecojn da glacio .
Tamen gxi sensoifigis lin , kaj kun la nevenkebla spirito , kiun havas avareco , li dauxrigis la malfacilan vojagxon .
Nun lia vojo etendigxis rekte supre sur montorando de nudaj rugxaj rokoj sen herbero por helpi la piedon aux elstaranta angulajxo por doni iom da ombro kontraux la suda suno .
Estis post la tagmezo , kaj la sunradioj forte brilis sur la kruta vojeto , dum la tuta atmosfero estis senmova kaj varmega .
Soifego baldaux aldonigxis al la korpolacigxo , kiu nun dolorigis Hans-on. Ekrigardon post ekrigardo li jxetis sur la botelon da akvo , kiu pendis cxe lia zono .
Tri gutoj suficxas , li fine pensis , mi povas almenaux malvarmigi miajn lipojn per gxi .
" Li malfermis la botelon kaj jxus levis gxin al la lipoj , kiam li ekvidis ion kusxantan sur la roko flanke de li , kaj li rimarkis , ke gxi ekmovigxas .
Estis malgranda hundo , kiu sxajne agoniis pro soifo .
Gxia lango pendis el la busxo , gxiaj makzeloj estis sekaj , gxiaj kruroj senvive etendigxis , kaj svarmo da nigraj formikoj rampis cxirkaux gxiaj lipoj kaj gorgxo .
Gxia rigardo trafis la botelon , kiun Hans tenis en la mano .
Li levis gxin , trinkis , forpusxis la beston per sia piedo , kaj preterpasis .
Li ne sciis , kiel okazis , tamen sxajnis al li , ke trans la blua cxielo subite venis stranga ombro .
La vojeto farigxis cxiumomente pli kruta kaj pli malebena . Anstataux refresxigi lin , la altmonta aero sxajnis febrigi lian sangon .
Li auxdis kvazaux mokadon en la bruo de la montaj akvofaloj ;
ili estis tre malproksimaj , kaj lia soifo cxiam pligrandigxis .
Ankoraux alia horo pasis , kaj ree li malsupren rigardis al la botelo cxe sia flanko .
Gxi estis duone malplena ; tamen restis multe pli=ol tri gutoj .
Li haltis por malfermi gxin , kaj tuj denove movigxis io sur la vojeto antaux li .
Estis bela infano , kusxanta preskaux senviva sur la roko , kun brusto spireganta pro soifo , okuloj malfermitaj kaj lipoj sekegaj kaj febrovarmaj .
Seninterese Hans rigardis gxin , trinkis kaj antauxen pasxis .
Kaj antaux la suno venis malluma griza nubo , kaj longaj , kvazaux serpentaj ombroj suprenrampis la montoflankojn .
Kun granda peno Hans ankoraux iris .
La suno estis mallevigxanta , sed sxajne nenia malvarmeco venis pro gxia subiro ;
la peza senviva aero premegis liajn frunton kaj koron , sed la celo estis proksima .
Li vidis la akvofalon de la Ora rivero sxprucanta el la montoflanko apenaux cent kvindek metrojn super li .
Haltinte momenton por spiri , li antauxenkuris por plenumi la taskon .
En tiu momento mallauxta ekkrio sonis al lia orelo .
Li turnigxis kaj vidis grizharan maljunulon kusxanta sur la rokoj .
Liaj okuloj estis internigxintaj , la vizagxo morte pala kaj tordita per esprimo malespera .
Akvon !
" li malforte ekkriis kaj etendis la brakojn al Hans . Akvon !
Mi mortas .
" Mi havas nenion , respondis Hans , vi jam havis vian porcion da vivo .
" Li pasxis trans la kusxantan korpon , kaj rapidis antauxen .
El la oriento levigxis ekbrilo de blua glavoforma fulmo ;
gxi tremegis trifoje trans la tutan cxielon kaj lasis sur gxi pezan nepenetreblan nuancon de mallumo .
La suno estis subiranta : kvazaux varmega bulo gxi saltis al la horizonto .
La mugxego de la Ora rivero eksonis al la oreloj de Hans .
Li staris cxe la rando de la fendego , tra kiu gxi fluis .
Gxiajn ondojn plenigis la rugxa brilo de la sunsubiro ;
ili skuis siajn krestojn kvazaux fajrolangojn ;
kaj sangolumaj ekbriloj flirtis sur la sxauxmo .
Ilia sono ankoraux pligrandigxis cxe liaj oreloj ;
lia cerbo turnigxis pro la dauxra tondro .
Tremante pro teruro , li eltiris la botelon el sia zono kaj jxetis gxin meze en la torenton .
Gxuste kiam li jxetis , glacia tremo iris tra lia korpo ;
li faletis , ekkriegis kaj falis .
La akvo fermigxis super lia krio .
Kvara cxapitro Kiel sinjoro Schwartz ekiris por vojagxo al la Ora rivero , kaj kiamaniere li sukcesis .
La kompatinda eta Gluck maltrankvile atendis sola en la domo la revenon de Hans .
Cxar li ne revenis , Gluck estis treege timigita kaj iris por rakonti al Schwartz en la malliberejo cxion , kio okazis .
Tiam Schwartz tre gxojis kaj diris , ke Hans certe farigxis nigra sxtono kaj ke li mem havos la oron . Sed Gluck estis tre malgaja kaj ploris la tutan nokton .
Kiam matene li ellitigxis , estis en la domo neniom da pano nek da mono ;
tial Gluck iris por dungigxi cxe alia orajxisto .
Li laboris tiel peneme , tiel lerte kaj tiel longatempe cxiutage , ke li baldaux havis suficxan monon por pagi la monpunon de sia frato . Irinte tien , li donis gxin tutan al Schwartz , kiu akiris sian liberecon .
Schwartz estis tre kontenta kaj diris , ke Gluck ricevos iom de la oro de la rivero .
Sed Gluck nur petis , ke li iru por ekscii , kio okazis al Hans .
Nu , kiam Schwartz auxdis , ke Hans sxtelis la sanktan akvon , li pensis en si mem , ke la regxo de la Ora rivero eble ne opiniis tion tute korekta , kaj li decidis pli bone arangxi la aferon .
Sekve li prenis iom pli de la mono de Gluck kaj iris al malbona pastro , kiu tre volonte vendis al li iom da sankta akvo .
Tiam Schwartz estis certa pri tio , ke cxio estas favora ;
li ellitigxis frumatene , antaux la sunlevigxo , kunportis en korbo iom da pano kaj vino , metis sian sanktan akvon en botelon kaj ekiris al la montoj .
Same kiel sia frato li tre surprizigxis , vidante la glaciejon , kaj transiris gxin kun granda malfacileco , ecx kvankam li lasis la korbon post si .
La tago estis sennuba , sed ne brila ;
etendigxis sur la cxielo peza purpura nebuleto , kaj la altajxoj sxajnis minacaj kaj malhelaj .
Dum Schwartz suprenrampis la krutan rokan vojeton , soifo dolorigis lin , -L kiel jam antauxe lian fraton , -R gxis li levis la botelon al la lipoj por trinki .
Tiam li vidis la beletan infanon kusxantan apud li sur la rokoj . Gxi kriis al li kaj gxemis por akvo .
Akvo , efektive ! " diris Schwartz .
Mi havas malpli=ol duonsuficxe por mi mem ! " kaj li preterpasxis .
Irante li imagis , ke la sunradioj farigxas pli malhelaj , kaj li vidis malaltan amason da nigra nubo levigxanta el la okcidento .
Post plua horo da grimpado , soifo ree ekregis lin , kaj li deziris trinki .
Tiam li vidis la maljunulon , kusxantan sur la vojeto , kaj auxdis lin ekkrii pro akvo .
Akvo ! " diris Schwartz .
Mi havas malpli=ol duonsuficxe por mi mem , kaj antauxen li iris .
Denove la lumo sxajne paligxis antaux liaj okuloj , kaj li rigardis supren : jen sangokolora nebuleto jam venis antaux la suno ;
kaj la amaso da nigra nubo levigxis tre alten , dum gxiaj randoj balancigxis , saltadis kaj disfalis , same kiel ondoj de kolera maro . Ili jxetis longajn ombrojn , kiuj flagris sur la vojeto antaux Schwartz . Ankoraux alian horon Schwartz suprenrampis , kaj ree li soifis ;
sed gxuste kiam li levis la botelon al la lipoj , li pensis , ke li vidas antaux si la fraton Hans , senforte ku- sxantan sur la vojxo .
Dum li rigardis , la personajxo etendis al li la manojn kaj petegis pro akvo .
Ha , ha !
" ridis Schwartz . Cxu vi estas tie ?
Memoru la ferkradon de la malliberejo , knabo mia !
Akvon , efektive !
Cxu vi supozas , ke mi suprenportis gxin por vi la tutan vojon gxis cxi=tie ?
" Li antauxen pasxis trans la estajxon ;
tamen , dum li iris , sxajnis al li , ke cxirkaux gxiaj lipoj aperas stranga moka esprimo .
Irinte kelkajn metrojn pli malproksimen , li rigardis malantauxen , sed la estajxo ne=plu kusxis tie .
Subita teruro , kies kauxzon li ne komprenis , kaptis Schwartz-on ;
sed la deziro je oro venkis lian timon , kaj li rapidegis antauxen .
La amaso da nigra nubo levigxis al la zenito , kaj el gxi aperis tordaj ekfulmoj ;
kaj ondoj de mallumo sxajnis levigxi kaj nagxi inter iliaj ekbriloj sur la tuta cxielo , kiu similis lagon el sango , kie la suno estis subiranta .
Poste blovis el tiu parto de la cxielo forta vento , dissxirante la rugxajn nubojn kaj malproksimen disjxetante ilin en la mallumon .
Fine , kiam Schwartz staris apud la kruta bordo de la Ora rivero , gxiaj ondoj estis nigraj kiel tondronuboj , sed la sxauxmo similis fajron .
La mugxego de la malsupraj akvoj kaj la supra tondro kunigxis , kiam li jxetis la botelon en la fluajxon .
Dume fulmo ekflamis antaux liaj okuloj , la tero disfalis sub li , kaj la akvoj fermigxis super lia kriego .
Sovagxe eksonis en la nokto la gxemado de la rivero , rapide sxprucegante sur du nigraj sxtonoj .
Kvina cxapitro Kiel Gluck ekiris por vojagxo al la Ora rivero , kaj kiamaniere li sukcesis ;
kune kun aliaj interesaj aferoj .
Kiam Gluck sciigxis pri tio , ke Schwartz ne revenis , li tre malgxojis kaj ne sciis , kion fari .
Havante neniom da mono , li devis iri denove por dungigxi al la orajxisto , kiu forte laborigis lin kaj pagis al li tre malmultan monon .
Tial Gluck lacigxis post unu aux du monatoj kaj decidis iri por provi sian sorton je la Ora rivero .
La eta regxo havis tre bonkoran aspekton , li meditis , mi opinias , ke li ne faros el mi nigran sxtonon .
" Sekve li iris al pastro , kiu donis al li iom da sankta akvo , tuj kiam li petis gxin .
Poste , metinte iom da pano en sian korbon kaj la botelon da akvo , Gluck ekiris tre frue al la montoj .
La glaciejo , kiu lacigis liajn fratojn , estis dudekoble pli malfacila por li , cxar li estis nek same forta nek same kutimlerta sur la montoj .
Kelkfoje li dangxere falis ; li perdis la korbon kun pano kaj estis tre timigata de la strangaj bruoj sub la glacio .
Post la transiro li kusxis longtempe sur la herbo por ripozi , kaj li komencis suprenrampi la monton , gxuste kiam la tago estis plej varma .
Post unu horo da rampado li treege soifis kaj volis jxus trinki , kiel la fratoj , kiam li vidis maljunulon malsuprenvenantan la superan vojeton .
Li sxajnis tre malforta kaj sin apogis sur bastono .
Mia filo , diris la maljunulo , mi svenas pro soifo , donu al mi iom da tiu akvo .
" Gluck rigardis lin kaj vidante , ke li estas pala kaj lacega , donis al li la akvon .
Mi nur petas , ne trinku cxion , diris Gluck .
Sed la maljunulo multe trinkis kaj redonis al li la botelon du-trione malplenigita .
Poste li deziris bonan sorton al Gluck , kaj cxi=tiu denove antauxeniris .
La vojo plifaciligxis por liaj piedoj , du aux tri herbofolioj vidigxis sur gxi , kelkaj cikadoj komencis kanti sur la apuda teraso , kaj Gluck opiniis , ke li neniam antauxe auxdis tiel gajan kantadon .
Alian horon li ankoraux iris kaj tiel soifegis , ke sxajnis al li neeble ne trinki .
Sed gxuste kiam li levis la botelon , li vidis malgrandan infanon , kiu kusxis spiregante apud la vojoflanko kaj kriis kompatinde pro akvo .
Gluck pense batalis en si kaj decidis elporti la soifon iom pli longe .
Li metis la botelon al la lipoj de la infano , kiu trinkis la reston de la akvo escepte de malmultaj gutoj .
Tuj la infano ridetis al li , starigxis kaj malsupren kuris laux la monto ;
kaj Gluck postrigardis , gxis kiam gxi tiel malgrandigxis kiel steleto ; tiam turnigxante , li ree komencis supreniri .
Nun estis cxiuspecaj cxarmaj floroj kreskantaj sur la rokoj , hela verda musko kun palaj rozrugxaj stelaj floroj , kaj delikataj sonorilformaj gencianoj pli bluaj ol la plej profunda cxielo , kaj pure blankaj diafanaj lilioj .
Karmezinaj kaj purpuraj papilioj flugis cxi tien kaj tien , kaj la cxielo malsupren sendis tiel puran lumon , ke Gluck neniam en la vivo estis pli felicxa .
Tamen post alia horo da grimpado la soifo ree farigxis netolerebla .
Gluck rigardis la botelon kaj vidis nur kvin aux ses gutojn tie restantajn ; li ne povus permesi al si trinkon .
Dum li alkrocxis la botelon ree cxe la zono , li vidis hundeton kusxantan sur la rokoj , spasme penantan spiri , gxuste kiel Hans gxin vidis la tagon de sia supreniro .
Gluck haltis kaj rigardis unue la hundon kaj poste la Oran riveron malpli=ol kvincent metrojn super si .
Li rememoris la vortojn de la nano , ke neniu povos sukcesi , escepte en sia unua provo , kaj penis pasi la hundon , sed gxi kompatinde bleketis , kaj Gluck ree haltis .
Malfelicxa besteto , gxi estos mortinta antaux mia reveno , se mi ne helpos gxin .
" Tiam li pli=kaj=pli proksime rigardis gxin , dum gxiaj okuloj lin alrigardis tiel malgaje , ke li ne povis tion toleri .
Peston al la regxo kaj ankaux al lia oro !
" ekkriis Gluck , malfermante la botelon kaj versxante la reston de la akvo en la busxon de la hundo .
Tuj la hundo suprensaltis kaj staris sur la postaj kruroj .
Gxia vosto malaperis ;
la oreloj farigxis longaj , pli longaj , silkecaj , oraj ;
la nazo tre rugxigxis , la okuloj gaje palpebrumis , kaj jen staris antaux Gluck lia malnova konato : la regxo de la Ora rivero .
Dankon al vi , diris la monarhxo , sed ne timu , cxio estas kontentiga , cxar Gluck montris evidentajn signojn de konsterno pri la neatendita respondo al sia lasta diro .
Kial vi ne antauxe venis , dauxrigis la nano , anstataux sendi al mi tiujn friponojn , viajn fratojn , por doni al mi la laboron fari el ili sxtonojn ?
Tre malmolaj sxtonoj ili ja farigxis .
" Ho ve !
" ekkriis Gluck , cxu vi estis vere tiel kruela ?
" Kruela !
" respondis la nano , ili versxis malsanktan akvon en mian fluajxon .
Cxu vi supozas , ke mi permesas tion ?
" Tre kredeble , respondis la nano , sed , -L kaj lia vizagxo farigxis severa , -R la akvo , kiun oni rifuzis je la krioj de la laceguloj kaj mortantoj , estas nesankta , ecx se cxiu sanktulo en la cxielo benus gxin ;
kaj la akvo , kiun oni trovas en la fonto de kompato , estas sankta , kvankam gxi eble estas malpurigita per kadavroj .
" Tiel parolante , la nano klinis sin kaj desxiris lilion , kiu kreskis cxe liaj piedoj .
Sur gxiaj blankaj folioj pendis tri gutoj da hela roso .
La nano skuis ilin en la botelon , kiun Gluck tenis en la mano .
Jxetu tiujn en la riveron , li diris , kaj malsupreniru laux la alia flanko de la montoj en la Valon de trezoro .
Kaj bonan sorton al vi !
" La figuro de la nano malklarigxis , dum li parolis .
La sxangxemaj koloroj de lia robo formis prisman nebuleton de luma roso ;
li staris momenton vualita per tiuj koloroj kvazaux per la zono de largxa cxielarko .
La koloroj pali- gxis , la nebuleto levigxis en la aeron , kaj jen la monarhxo elvaporigxis .
Gluck suprenrampis al la bordo de la Ora rivero , kies ondoj estis klaraj kiel kristalo kaj brilaj kiel la suno .
Kiam li jxetis la tri gutojn da roso en la riveron , formigxis malgranda ronda turnakvo , en kiun la akvo malsuprenfluis kun muzika bruo .
Gluck staris kelkatempe , rigardante gxin tre malgaje , cxar la rivero ne farigxis oro , sed gxia akvo ecx sxajnis malmultigxi .
Tamen li obeis sian amikon , la nanon , kaj malsupreniris la alian flankon de la monto , al la Valo de trezoro .
Irante li imagis , ke li auxdas la bruon de akvo penetranta en teron , kaj kiam li alvenis tie , kie li povis vidi la Valon de trezoro , jen alia rivero simila al la Ora rivero elfluis el nova fendo en la rokoj trans gxin kaj pasis en sennombraj fluoj inter la sekaj amasoj de la rugxa sablo .
Dum Gluck rigardis , fresxa herbo ekkreskis flanke de la novaj riveretoj , kaj rampaj kreskajxoj grimpis sur la malsekigxanta tero .
Novaj floroj subite ekfloris sur la riverbordoj , same kiel steloj ekmontrigxas , kiam la krepusko malheligxas ;
mirtaj boskoj kaj vinberujoj faris ombron sur la valo , dum ili kreskis . Tiamaniere la Valo de trezoro ree farigxis gxardeno , kaj la heredajxo , kiu perdigxis pro krueleco , estis regajnita per amo .
Gluck iris logxi en la valo kaj neniam forpelis malricxulojn de sia pordo .
Sekve liaj grenejoj farigxis plenaj , kaj lia domo plenigxis per trezoroj .
Por li la rivero farigxis Rivero ora , laux la promeso de la nano .
Ankoraux nun la logxantoj de la valo montras la lokon , kie li jxetis la tri gutojn da sankta roso en la riveron , kaj klarigas la subteran direkton de la Ora rivero , gxis kie gxi eliras en la Valon de trezoro .
Kaj cxe la suprajxo de la akvofalo de la Ora rivero oni ankoraux povas vidi la du nigrajn sxtonojn , cxirkaux kiuj la akvo malgxoje mugxas cxiutage je sunsubiro .
Cxi=tiujn sxtonojn la homoj de la valo ankoraux nomas la Nigraj fratoj .
