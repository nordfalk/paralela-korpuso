La lasta Usonano
Fragmento el La Taglibro=de=Kan-Li Princo de Dimf-Ju-Cxur kaj Admiralo en la Persa=Maristaro .
Prezentita de J.=A . Mitchell .
Al tiuj meditemaj Persoj , kiuj povas legi averton en la subita levigxo kaj neatendita formorto de malsagxa popolo , tiu=cxi libro estas dedicxita .
Kelkaj vortoj de Kasim .
Nomita La Akso de Sagxo .
Kuratoro de Imperia=Muzeo en Sxiraz .
Auxtoro de La Cxiela=Venko de Kalifornio , kaj de Norda Ameriko sub la Irlandaj=Registoj .
La mirindaj eltrovoj de Kan-li de Dimf-Ju-Cxur klarigis multon pri la hejma vivo de la Usonanoj .
Li malmulte suspektis , kiam li venis al tiu dormanta kontinento , kian grandan servon li faros al la historio , aux kian entuziasmon liaj eltrovoj vekos inter la Persaj arhxeologiistoj .
Cxiu esploranto de la antikveco konas tiujn=cxi faktojn .
Sed por la profito de tiuj , kiuj ankoraux nenion konas pri tiu eksterordinara popolo , unue mi konsilas : vizitu la Muzeon de Teheran , por ke vi interesigxu pri la temo ; kaj due , legu librojn , kiel tiun de Abdul , Kion ni eltrovis en la Okcidento , kaj Historio pri la Usonanoj , de Ala-el-Kalaf .
La lasta estas plena kaj fidinda historio pri tiu popolo de post la Respubliko sub Georgo=Vasxington gxis la jaro 1990 , kiam ili malaperis kiel nacio .
Tamen mi devas konfesi , ke Ala-el-Kalaf lasas la leganton tre konfuzata pri la periodo inter la bucxado de la Protestantoj en 1927 kaj la ekregado de la Irlandanoj en 1940 .
Li opinias , same kiel multaj aliaj historiistoj , ke la Usonanoj estis miksnaskita raso , kiu havis malmulte da patriotismo kaj estis nur imitantoj ;
nur pligrandigita kopio de aliaj nacioj ekzistantaj en tiu tempo .
Li konsideras ilin malklera , nerva , malsxparema popolo kaj donas al ili nur iom da indaj ecoj .
Tio=cxi , kompreneble , estas gxusta ;
tamen , ili cxiam prezentos interesplenan studadon pro ilia rapida kreskado , ilia granda nombro , ilia mirinda mehxanika sagaceco kaj ilia subita kaj preskaux neklarigebla malapero .
Pri la ricxeco , lukso kaj lauxgrada degenero de la enlanda logxantaro ;
pri la teruraj klimataj sxangxoj , kiuj tratrancxis la landon kiel ilo de falcxisto ;
pri la rapida reigxo de vasta kontinento , plenplena de milionoj da plezur-amantaj homoj , en silentan dezerton , kie la suno kaj la luno lauxvice rigardas centojn da ruinigxintaj urboj , --cxion cxi priskribas Ala-el-Kalaf kun efiko kaj precizeco .
SUR=LA=SxIPO=TESTUDO EN=LA=JARO 2951 .
La 10an de Majo .
Tero antauxe !
Ab-i-Garm unue ekvidis gxin , kaj kiam li kriegis la novajxon , mia koro rapide batis de gxojo .
La malsataj maristoj jam forgesis siajn malplenajn stomakojn kaj dancadis cxirkauxe sur la ferdeko .
Mi certe ne malpermesis al ili !
Unu monaton da malpleneco sur maltrankvila maro estas kauxzo por ia malsagxeco .
Abdul sola estas sen entuziasmo .
La koro de la maljunulo sxajnas senviva .
Ni klare vidas la teron , nedifinitan strion laux la okcidenta horizonto .
El la nordokcidento blovas bona vento , sed kun kruela malhelpo ni nagxas antauxen , cxar Testudo estas peza sxipo , kies largxa antauxparto kaj grandega malsuprajxo igas gxin ne tauxga por rapideco . La tero , kiam la sxipo alproksimigxas , sxajnas kovrita de arboj , kaj la blankaj ondoj laux la flava marbordo estas bonvena vidajxo .
La 11an de Majo .
Tiun=cxi posttagmezon ni trovis bonegan havenon kaj nun en gxi ankrigxas .
Ab-i-Garm opinias , ke ni estas atingintaj unu el la okcidentaj insuloj , kiun Ali=Baba mencias .
Abdul , tamen , estas certa , ke ni estas pli norde .
La 12an de Majo .
Kia sxangxo en Abdul !
Li estas la plej juna homo sursxipe .
Ni cxiuj gxojas kun li , cxar niaj eltrovoj certe estas mirindaj .
Cxi=tiun matenon dum mi ankoraux estis en mia lito , li enkuris en la kajuton kaj , forgesinte pri nia diferenco de rango , li ekkaptis min cxe la brako kaj penis fortiri min el la lito .
Lia eksciteco estis tiel granda , ke mi tute ne komprenis liajn vortojn .
Tamen , rapide irante post li , mi miris kiam mi rimarkis , ke maljunaj membroj povas tiel rapide transporti maljunulon .
Li saltetis laux la mallargxa sxtuparo kiel katido , kaj mi , kvankam juna , ne povis tiel rapide sekvi .
Sed kia vidajxo kiam mi atingis la ferdekon !
Hieraux ni tion ne vidis , cxar kiam ni jxetis ankron la krepusko jam envolvis la cxirkauxajxon .
Rekte antauxe , meze de la haveno , altigxis grandega statuo , multajn fojojn pli alta ol la mastoj de nia sxipo .
Pli malproksime , transe de la statuo , fluis la largxa rivero sur kies akvo ni nagxis , kaj gxia suprajxo rebrilis pro la levigxanta suno .
Oriente , kien Abdul almontris per de ekscito tremantaj fingroj , kusxis ruinoj de senlima urbo .
Tre malproksimen gxi etendigxis en la landon transe , ecx pli malproksimen ol ni per la okuloj povis vidi .
Kaj en la pli mallargxa rivero dekstre , du grandaj konstruajxoj altigxis en la aeron , kaj , similaj al dunaskitaj fratoj , ili kvazaux gardis la stratojn malsupre .
Nenia sono venis al ni--nenia flosantajxo maltrankviligis la suprajxon de la akvo .
Vere , la vidajxo similis al la dormado de la Morto .
Mi plenigxis de mirego .
Dum ni rigardis , ia stranga birdo , simila al ardeo , levigxis kun rauxka ekkrio de sub la granda figuro kaj flugis al la urbo .
Kian signifon havas cxio cxi ?
" mi ekkriis .
Kie ni estas ?
" Jes , kie !
" diris Abdul .
Se mi nur tion konus , ho via princa mosxto , tiam mi povus doni detalan priskribon .
Neniu vojagxanto iam menciis tiujn=cxi ruinojn .
La Persa historio ne enhavas priskribon pri tia popolo .
Alahxo ordonis ke ni eltrovu novan mondon .
"
Post mallonga tempo ni iris teren kaj trovis nin en antikva strato , kie la pavimo estis kovrita de herbo kaj floroj , kune kreskantaj en sovagxa malordo .
Altaj arboj de granda antikveco pusxis siajn brancxojn tra fenestroj kaj tegmentoj kaj faris funebran vidajxon .
Tamen , ili donis bonvenan ombron , cxar ni trovis la aeron sur la tero treege varma kaj malfacile tolerebla .
La kuriozaj konstruajxoj ambauxflanke estas mirinde konservitaj , ecx platoj de vitro ankoraux staras en multaj el la feraj fenestro-kadroj .
Ni vagis antauxen tra la densa herbo , Abdul kaj mi , tre ekscititaj de niaj eltrovoj kaj cxarmitaj de la stranga vidajxo .
La sunlumo havas blindigan brilecon , la birdoj cxie kantadas , kaj la ruinoj estas gajaj per belegaj floroj .
Ni baldaux trovis nin en loko kiu iam estis publika parko , sed nun plejparte nur ombra bosko .
Dum ni sidis sur defalinta kornico kaj rigardis la altajn konstruajxojn cxirkaux ni , mi demandis Abdulon , cxu li ankoraux ne scias kie ni estas , kaj li respondis :
Ankoraux mi ne scias .
La arhxitekturo multe similas tiun de antikva Euxropo , sed gxi klarigas al ni nenion .
"
Tiam mi diris al li sxerce : Cxi tiu instruu al ni , ho Abdul !
la malsagxecon de tro multe da sagxo .
Kiu el viaj lernantoj de la Imperia=Kolegio en Ispahan povus pensi ke ilia respektinda instruisto pri la historio kaj lingvoj povus viziti la plej grandan urbon en la mondo kaj tiel malmulte koni pri gxi !
"
Viaj vortoj estas sagxaj , mia Princo , li respondis ;
nemultaj infanoj povus malpli koni .
"
Dum ni foriris de la bosko mi ekvidis sxtonplaton , kiu sxajnis havi ian signifon .
Gxi kusxis cxe niaj piedoj , parte kasxita per la alta herbo , kien gxi estis falinta for de la kolonoj kiuj gxin subtenis .
Sur gxia suprajxo sin trovis strangaj literoj en akra reliefo , tiel videblaj kaj perfektaj kiel ili estis , kiam faritaj antaux dek jarcentoj .
Mi montris gxin al Abdul , kaj ni klinigxis super gxi kun avidaj okuloj .
Jen gxi estas : Astor House .
" La surskribajxo estas antikva angla lingvo , li diris .
" House signifas domo , sed la vorton Astor mi ne komprenas .
Eble gxi estis la nomo de iu diajxo , kaj tie=cxi staris lia templo .
"
Tiu=cxi klarigo estis suficxe bona , kaj ni cxirkauxrigardis pri aliaj signoj .
Niaj pasxoj kondukis nin en alian straton , kaj dum ni promenadis , mi esprimis mian surprizon pro la mirinda konservo de la sxtonoj , kiuj sxajnis kvazaux hakitaj hieraux .
En tia atmosfero ruinigxo estas malrapida , diris Abdul .
Mil jaroj almenaux pasis de post la tempo kiam tiuj=cxi domoj estis okupataj .
Rigardu la kverkon tie , ekzemple ;
la arbo mem estas kreskinta dum almenaux cent jaroj , kaj ni scias pro la amaso da falajxoj sub gxi ke jarcentoj pasis antaux gxia naskigxo .
"
Li cxesis paroli , ekvidinte surskribajxon super pordo , parte kasxita per unu el la brancxoj de la kverko .
Subite sin turnante al mi kun rigardo de triumfo , li ekkriis : Estas la nia !
"
Kio estas la nia ?
" mi demandis .
La informo kiun ni sercxis .
" Kaj li almontris al la surskribajxo : New York Stock=Exc=... "
Li tremis de gxojo .
Vi estas auxdinta pri Nu-Jok , ho mia Princo ?
" Mi respondis ke mi legis pri gxi en la lernejo .
Vi estas nun en gxi !
" li diris .
Ni staras sur la Okcidenta=Kontinento .
Ne miro ke ni konsideris nian vojagxon longa !
"
Kaj kio estis Nu-Jok ?
" mi demandis .
Mi legis pri gxi en la kolegio , sed memoras malmulton .
Cxu gxi ne estis la cxefurbo de la antikvaj Usonanoj ?
"
Ne la cxefurbo , li respondis ; sed ilia plej granda urbo .
Gxi enhavis kvar milionojn da logxantoj .
"
Kvar milionojn !
" mi ekkriis .
Vere , ho Fonto de Sagxo , tio estas granda nombro por unu urbo !
"
Tia estas la historio , mia Princo !
Plie , kiel vi scias , por trairi tiun cxi urbon oni devas marsxi multajn tagojn .
"
Jes , gxi estas senfina .
" Li dauxrigis : Strange , ke nur unu vorto povas tiel multe klarigi !
Tiuj feraj konstruajxoj , la granda statuo en la haveno , la temploj kun pinthavaj turoj , cxiuj estas skribitaj en la historio .
"
Je kio mi rediris ke mi konas malmulton pri la Usonanoj krom tio , kion mi lernis en la kolegio , senatenta nedauxra kono , cxar ili estis popolo kiu havis por mi ne multe da intereso .
Ni sidigxu en la ombro , diris Abdul ; kaj mi rakontos al vi pri ili .
" Ni sidigxis .
Jam en la dauxro de dek=unu jarcentoj , la urboj de tiu=cxi dormanta kontinento ruinigxis en soleco .
Ecx ilian ekzistadon oni forgesis .
La homoj kiuj ilin konstruis jam de longe malaperis , kaj ilia civilizacio estas nur ombreca tradicio .
La historiistoj miregas tial , ke nacio , konsistanta el cent milionoj da logxantoj , povis malaperi for de la mondo kiel nebulo , kaj lasi post si tiel malmulte .
Sed por tiuj , kiuj konas iliajn vivmanierojn kaj karakteron , surprizo estas neebla .
Estis nenio , kion ili povis postlasi .
La Usonanoj posedis nek literaturon , nek arton , nek muzikon proprajn .
Cxio estis prunteprenita .
Ecx la vestoj kiujn ili portis estis kopiitaj per ridinda precizeco laux la modeloj de aliaj nacioj .
Ili estis vigla , movema , sprita , avida raso , dedicxita korpe kaj anime al la kolektado de ricxajxoj .
Ilia plej cxefa pasio estis la vendado kaj la acxetado .
Ecx virinoj , de alta kaj malalta rango , pasigis multe da tempo cxe marcxandoj , pusxante unu=la=alian , cxar iliaj vestoj estis malsimplaj kaj bezonis plejmulton de ilia tempo .
"
Kia malnobleco !
" mi ekkriis .
Tia gxi sendube estis , diris Abdul ;
sed ili ne estis sen virtoj .
Ilia hejma vivo estis felicxa .
Viro havis nur unu edzinon kaj konsideris sxin egala al si mem .
"
Tio estas stranga !
Sed laux mia memoro ili estis popolo kun elasta honoro .
"
Tiaj oni konsideris ilin , diris Abdul ;
ilia komerca honoro estis sxerco .
Ili estis pli sagacaj ol la Turkoj .
La estonteco estis ilia dio , kies profetoj estis la ruzo kaj la elpensado .
Ilian febran aktivecon neniu Perso povas kompreni .
Ilia vasta lando estis plena de bruaj industrioj . La nervaj Usonanoj veturis treege rapide de unu urbo al alia per sistemo de movado , pri kiu ni povas nur imagi .
Sin trovis vojoj kun feraj reloj , sur kiuj malgrandaj domoj kun radoj kuris tiel rapidege , ke tutan tagvojagxon ili faris en unu horo .
Grandegaj sxipoj sen veloj , antauxen pusxataj per mistera povo , portis centojn da homoj samtempe al la plej malproksimaj punktoj de la mondo .
"
Kaj cxu tiuj=cxi aferoj estas perditaj ?
" mi demandis .
Ni konas multajn el la povoj , diris Abdul ; sed la manieron apliki ilin ni ne havas .
Sxajnas ke ecx la elementoj estis iliaj sklavoj .
Urbojn ili lumigis nokte per artefaritaj lunoj , kies brileco superis la lunon supre .
Strangajn elpensajxojn ili uzis per kiuj ili povis interparoli kvankam malproksime unu de la alia je vojagxo da multaj tagoj .
Kelkaj el tiuj=cxi elpensajxoj ekzistas hodiaux en la Persa muzeo .
Pro la supersticxoj de niaj prapatroj tiuj sekretoj perdigxis dum tiuj mallumaj jarcentoj el kiuj ni fine vekigxas .
"
En tiu momento ni auxdis malproksime la vocxon de Josafa=Hason ;
ili estis trovintaj rivereton kaj ili nin alvokis .
Tian varmon ni ankoraux neniam sentis .
Apud la rivero , kie nia sxipo nagxis , estis pli komforte , sed ecx tie=cxi la sxvito elstaris sur ni en grandaj gutoj .
Niaj vizagxoj brilis kiel fisxoj .
Estis nia deziro plue esplori sed la stratoj similis al forno , kaj ni revenis al Testudo=...
Dum mi hodiaux posttagmeze sidis sur la ferdeko enskribante la okazintajxojn de la mateno en tiun=cxi taglibron , Josafa=Hason kaj Jafar-el-Beg alproksimigxis , kaj petis permeson preni malgrandan boaton por viziti la grandan statuon .
Tiam Abdul informis nin ke tiu=cxi statuo en antikvaj tempoj tenis alte torcxon , kiu lumigis la tutan havenon , kaj petis Jafar-el-Beg , ke li penu eltrovi kiel la lumo estis farita .
Ili revenis cxirkaux vespere kun la jena informo , ke la statuo ne estas el solida bronzo sed kava , ke ili supreniris laux fera sxtuparo en la korpon de la figuro , kaj el la supro de gxi rigardis la sxipon ;
ke Jafar-el-Beg en la mallumo sidigxis por ripozi sur neston da flavaj musxoj kun nigraj strioj ;
ke tiuj=cxi musxoj enmetis pikilojn en la korpon de Jafar-el-Beg , gxis li lauxte ekkriis kaj malsupreniris la sxtuparon per neatendita lerteco ;
ke Josafa=Hason kaj aliaj supreniris la levitan brakon kaj fine staris sur la torcxo mem ;
kaj ke la urbo kusxis malsupre kiel geografia karto , kovrante la landon mejlojn kaj mejlojn laux ambaux flankoj de la rivero .
Pri la lumigado de la haveno , Josafa=Hason diras ke Abdul eraras ;
ne estas ecx signo de io , kio povus doni lumon--nenia ujo por oleo aux postsigneto de fajro .
Abdul diras ke Josafa estas idioto ;
ke li mem iros .
La 13an de Majo .
Timigan eltrovon ni havis hodiaux matene .
Veturante iom laux la rivero ni esploris parton de la urbo kie la konstruajxoj malsimilas tiujn , kiujn ni hieraux vidis .
Abdul opinias ke ili estis la domoj de la ricxuloj .
Ilia formo similas al briko staranta ; cxiuj estas tre similaj , neinteresaj kaj tedaj .
Ni rimarkis unu kies fenestraj kovriloj kaj pordoj ankoraux staras , sed kiuj rustigxas for de la kuriozaj cxarniroj kiuj subtenas ilin .
Per kelkaj fortaj batoj ni faligis la eksterajn pordojn en amason da polvo , kaj kiam mi enpasxis sur la marmoran plankon interne miaj okuloj ekvidis neatenditan vidajxon .
Mebloj , statuoj , malhelaj pentrajxoj en polvigxantaj kadroj , figuroj el bronzo kaj argxento , speguloj , kurtenoj , cxiuj estis tie , sed en cxia stato de ruinigxo .
Ni forbatis la ferajn sxirmilojn kaj enlasis la lumon en la jam dum jarcentoj fermitajn cxambrojn .
En la unua cxambro kusxis tapisxo el Persujo !
Kolorperdinta , de tineoj mordita , jam detruita en lokoj , gxi kvazaux petegis nin per mortantaj okuloj ke ni portu gxin for .
Mia koro moligxis pro la antikva tapisxo , kaj mi rimarkis infanan elrigardon en la okuloj de Omar .
Kiam mi supreniris la sximan sxtuparon al la etagxo supre mi esprimis surprizon tial ke drapo kaj ligno restas preskaux perfektaj dum tiom da jarcentoj , kaj aldonis :
Povus esti , diris Omar ; sed la Persa tapisxo estas ja la plej fresxa objekto , kiun ni jam vidis , kaj gxi eble estis antikva kiam ili acxetis gxin .
"
Sur tiu=cxi etagxo ni eniris malhelan cxambron , vastan kaj iam lukse meblitan .
Kiam Omar malfermis la fenestrajn kovrilojn kaj fortiris la cxifonajn kurtenojn ni eksaltis de surprizo pro la vidajxo antaux ni .
Sur largxa lito en la centro de la cxambro kusxis homa estajxo , kun la longaj haroj ankoraux sur la kapo .
Gxi pli similis al mumio ol al skeleto .
Cxirkauxe , sur la lito , kusxis sximaj fragmentoj de la iam blankaj tukoj kiuj kovris gxin .
Sur la fingroj de la maldekstra mano brilis du ringoj , kiuj altiris nian atenton .
Unu tenis diamanton de alta valoro , la alia havis safirojn kaj diamantojn plej strange arangxitajn .
Ni staris momenton silentaj , kaj malgxoje rigardis la estajxon .
Kompatinda virino , mi diris ; kiun ili tie=cxi lasis sola .
" Estas pli eble , diris Abdul ; ke sxi jam estis senviva , kaj la amikoj , foririnte eble urgxe , ne havis la tempon bruligi la kadavron .
"
Cxu ili bruligis la mortintojn ?
" mi demandis .
En mia historio estas skribite , ke ili enterigis ilin kiel terpomojn , kaj lasis ilin putrigxi .
"
Kaj Abdul respondis : Iam estis tiel , sed poste , kiam ili pli civilizigxis , ili forlasis la kutimon .
"
Cxu estas kredeble ?
" mi demandis ; ke tiu=cxi virino jam kusxis tie=cxi preskaux mil jarojn kaj spite tio estas tiel bone konservita ?
"
Mi , ankaux , estas surprizita , diris Abdul .
Mi povas klarigi la aferon nur pro la granda sekeco de la aero , kiu sorbas la fluidajxojn de la korpo kaj tiel malrapidigas putradon .
"
Tiam levante karese en la mano iom de sxiaj flavaj haroj , li diris :
Cxu iliaj virinoj estis belaj ?
" mi demandis .
Ili estis tre belaj , li respondis ;
kun graciaj formoj kaj belaj vizagxoj ;
plezuro al la okulo ;
ankaux ili estis gajaj kaj spritaj kun multe da viveco .
"
Je tio ekkriis Omar :
Jen estas la unuaj vortoj de vi elparolitaj , ho Abdul , kiuj kauxzas min bedauxri la malaperon de tiu=cxi popolo !
Estas cxiam loko en mia koro por rugxigxanta virgulino !
"
Lasu do vian doloron mallonge vivi , respondis Abdul ; cxar la Usonaj virgulinoj ne estis el tiu speco .
Rugxigxo estis arto kiun ili malofte uzis .
La modesteco kiun vi amas en Persa virgulino estis inter ili nekonata .
Niaj timemaj filinoj tute ne similas tiujn produktajxojn de la Okcidento .
Ili pasxadis laux la stratoj kun vagemaj okuloj kaj malrugxigxantaj vizagxoj , libere parolante kun viroj kaj virinoj , maltimaj en parolo kaj liberaj en maniero , irante kaj venante laux placxo .
Ili multe konis pri la mondo , direktis siajn proprajn aferojn , kaj arangxis siajn proprajn edzinigxojn ; ofte sxangxante siajn opiniojn ili edzinigxis kun alia ol la fiancxo .
"
Kiel abomene !
Kaj cxu homoj vere povis ami tiujn=cxi aferojn ?
" diris Omar tusxite de malplezuro .
Sxajnas tiel . "
Sed la Usona novedzino havis ja la fresxecon de sekigita figo .
"
Sxi havis , diris Abdul ;
sed tiuj kiuj konas nur la sekigitan frukton ne sentas la mankon de la fresxa frukto .
Sed la virgulinoj mem ne estis kulpaj .
Edukitaj kiel knaboj , kun la samaj studoj kaj intelekta disvolvigxo , la virineca parto de ilia naturo iom=post=iom malaperis laux la intelekta kreskado de iliaj cerboj .
Intelekta forto estis la celo de la virina edukiteco .
"
Tiam ekkriis Omar malplezure :
Lauxdu Alahxon pro lia helpo en la ekstermo de tia popolo !
" kaj li foriris de la lito , kaj komencis cxirkauxrigardi en la cxambro .
Post momento li revenis al ni , dirante :
Jen estas plu da juveloj ;
ankaux da mono .
" Abdul avide prenis la monerojn .
Mono !
" ekkriis li .
Mono donos al ni pli da informo ol pagxoj da historio .
" Estis argxentaj moneroj de diversaj grandecoj kaj du malgrandaj moneroj el kupro .
Abdul atente studis ilin .
La lasta dato estas 1957 , li diris ;
iom malpli=ol mil jarojn ;
sed la monero eble rondiris kelkajn jarojn antaux=ol la virino mortis ;
ankaux eble ili fabrikis gxin en la sama jaro kiam sxi mortis .
Gxi portas la kapon de Dennis , la lasta el la Irlandaj diktatoroj .
Laux supozo , la raso malaperis antaux la jaro 1990 de ilia epoko .
"
Mi tiam diris :
Vi neniam rakontis al ni , ho Abdul , la kauxzon de ilia malapero .
" Estis multe da kauxzoj , li respondis .
La Usonanoj mem estis origine el Angla deveno , sed popoloj el cxiuj partoj de Euxropo venis tien cxi grandanombre .
Kvankam la unuaj kiuj venis estis fortikaj kaj harditaj , la rezulto de la klimato sur la posteulojn estis fatala .
Ili farigxis plat-brustaj kaj malgrasaj , kun malmulte da hararo , rompeblaj dentoj , kaj malfortaj digestoj .
Nervmalsanoj al ni nekonataj mortigis multajn .
Infanoj malfacile naskigxis .
Inter 1945 kaj 1960 , kiam okazis la lasta homsumigo pri kiu ni havas raporton , la logxantaro malpliigxis de nauxdek milionoj gxis dek=du milionoj .
Klimataj sxangxoj , neniam vidataj en aliaj landoj , komencigxis en tiu tempo , kaj finis en la dauxro de malpli=ol dek jaroj , la laboradon jam faritan facila per nervaj malsanoj kaj malmodera vivado .
La temperaturo ofte dum unu tago mallevigxis de brulanta varmo gxis vintra malvarmo .
"
Multon similan li rakontis al ni , sed mi estas tro dormema por skribi plu .
Ni esploris la reston de la domego , kaj trovis multajn interesajn aferojn .
Laux mia deziro ni portis kelkajn objektojn al Testudo .
( 1 )
La 14an de Majo .
Pli varme ol hieraux .
En la posttagmezo ni estis remataj laux la rivero kaj surteriris por mallonga promenado .
Estas dangxere ne timi la sunon .
Ju pli mi lernas pri tiuj=cxi Usonanoj , des malpli interesaj ili farigxas .
Abdul havas la saman opinion , kiel mi jugxas laux la interparolo hodiaux , dum ni kune promenadis .
Estis tiamaniere :
Kan-Li : Kiel similaj estas la domoj !
Kiel tedaj !
Abdul : Tiel ankaux estis la logxantoj .
Ili simile pensadis , simile laboradis , mangxadis ; sin vestadis kaj interparoladis simile .
Ili legis la samajn librojn ;
Kan-Li : Sed la mallargxaj vestoj de la Euxropanoj certe estis tre nekomfortaj en la varmego de Usona somero .
Abdul : Tiel ili eble estis .
Rigidaj skatoloj de diversaj formoj ornamis la kapojn de la viroj .
Kuriozaj jakoj kun malvastaj manikoj kunpremis la korpon .
La piedoj pulsobatis kaj brulis en malvastaj kovriloj el rigida ledo , kaj tolo rigidigita laux ia artefarita maniero sidis strecxita cxirkaux la kolo .
Kan-Li : Alahxo !
Kiaj idiotoj !
Abdul : Tiaj oni konsideris ilin .
Kan-Li : Cxu vi scias kial ili amis tian nebezonan suferadon ?
Abdul : Estis ilia deziro esti similaj al aliaj .
Tio estas natura sento de vulgara popolo .
La 15an de Majo .
Bona vento blovas hodiaux el la okcidento .
Ni levis la ankron kaj nagxis laux la orienta flanko de la urbo .
Mi tion faris cxar Abdul trovas la supran parton de la urbo pli ricxa pri restajxoj ol la malsupran , kiu sxajnas dedicxita al komercaj aferoj .
Ni nagxis proksime=de kaj sub unu el la grandaj monumentoj en la rivero , kaj ni ne povis diveni gxian signifon .
Multaj feraj vergoj ankoraux pendas el la pintoj de cxiu el la konstruajxoj .
Tial ke ili staras laux linio , unu post alia , ni unue opiniis , ke eble ili iam estis kunligitaj kaj utilis kiel ponto , sed ni baldaux vidis ke ili staras tro malproksime unu de la alia .
Ni jxetis ankron je cxirkaux tri mejloj malproksime=de nia antauxa ankrigxo .
Supre kaj malsupre laux la rivero , al la sudo , nordo , oriento , kaj okcidento , la ruinoj etendigxas nedifinite , sxajne sen fino .
Mi maltrankviligxas pri Omar .
Li iris surteren kaj ankoraux ne revenis .
Estas nun post noktomezo .
La 16an de Majo .
Gloru Alahxon , mia kamarado vivas !
Hodiaux matene ni frue surteriris kaj komencis sercxi lin .
Kiam ni preteriris la konstruajxon kiu portas la surskribajxon " ...
Dorf Astoria sur gxia antauxa flanko , ni ekauxdis lian vocxon el la interno responde al niaj vokoj .
Ni eniris , kaj suprenirinte la ruinigxantan sxtuparon ni trovis lin sidantan sur la planko supre .
Li havis sxvelintan kruron pro forte vundita artiko , kaj diversajn kontuzojn li ankaux havis .
Dum niaj amikoj konstruis ilon por porti lin for , ni interparolis .
La postsignoj sur la muroj montris al ni ke iam la cxambro estis bela .
Dum mi cxirkauxe vagis en la cxambro mi malfermis la ruinigxantan pordon de malnova kamero kaj sur la putrigxantaj bretoj sin trovis vitrajxoj kaj argilaj potoj lerte faritaj .
Prenante unu , malgrandan vintason el vitro , mi alproksimigxis mian kamaradon , montrante al li gxian maldikan tenilon kaj kuriozan formon .
Kiam lia rigardo falis sur gxin , liaj okuloj tute malfermigxis de surprizego .
Mi ankaux rimarkis ektremon en liaj manoj kiam li etendis la brakon por gxin tusxi .
Tiam li rakontis al mi pri sia mirinda aventuro de la hierauxa nokto , sed diris antaux=ol li komencis :
Vi scias , ho Princo , ke mi ne kredas viziojn , kaj mi neniam rakontus la aferon se vi ne estus trovinta la tason .
Mi trinkis la estintan nokton el tia , donita al mi per fantoma mano .
"
Mi estus ridinta , se li ne estus tiel serioza .
Kiam mi faris movon por sidigxi apud li , li diris :
Gustumu unue , ho mia majstro , la vinberojn , kiuj pendas de la tiea muro .
" Mi tion faris , kaj je mia granda surprizo mi trovis ilin treege bongustaj , pli bonaj ol la kulturitan frukton de Persujo , pli dolcxaj kaj delikataj , malsimilaj al la sovagxaj vinberoj , kiujn ni mangxas hejme .
Mia surprizego sxajne placxis al li , kaj kun rido li diris :
La vinberoj estas neeblaj , sed ili ekzistas ;
ecx pli absurda estas mia rakonto !
" kaj tiam li rakontis sian aventuron .
Estis jene :
Pri tio , kion Omar vidis .
Hieraux , post noktigxo , dum li rapidis al Testudo , li falis sur kelkajn sxtonblokojn , vundante sian maleolon kaj tre kontuzante sin .
Ne povante piediri , li lamiris en tiun=cxi konstruajxon por tie=cxi atendi nian alvenon la morgauxan tagon .
La blekado de lupoj kaj aliaj sovagxaj bestoj , kiuj sxteliris en la urbo , igis lin , por trovi rifugxejon , grimpi la ruinojn de la sxtuparo al la etagxo supre .
Kiam li sidigxis en angulo de la cxambrego venis al lia nazo bongusta odoro de la vinberoj cxirkaux lia kapo .
Li trovis ilin treege bongustaj , kaj mangxis kun bona apetito .
Li baldaux poste falis en dormon kiu dauxris kelkajn horojn , cxar kiam li vekigxis la luno estis alte en la cxielo , la vocxoj de la lupoj ne=plu auxdigxis kaj silenta estis la urbo .
Dum li kusxis revante , tre okupata pri siaj propraj pensoj , li iom=post=iom rimarkis misterajn sxangxojn kiuj kvazaux okazis sen lia vido .
Sxajnis ke ornamita plafono sin etendis super la cxambro .
Speguloj kaj koloritaj muroj malrapide anstatauxis la hederon kaj pecigxintajn brikojn .
Malforta lumo farigxis pli=kaj=pli forta , gxis gxi plenigis la cxambron per blindiga lumo .
Tiam aperis kviete tablo de kurioza formo , sur kiu sin trovis floroj kaj amaso da mangxiloj el vitro kaj porcelano , kvazaux por festeno .
Li vidis gravmienajn virojn kun senbarbaj vizagxoj starantajn cxirkauxe en la cxambro .
Cxiuj estis nigre vestitaj , kaj iliaj vestoj havis triangulajn malfermajxojn sur la brusto por montri la cxemizon sube .
Li baldaux trovis ke tiuj=cxi homoj estas servistoj . Dum li konfuze rigardegis , eniris aliaj figuroj duope , kiuj prenis siajn lokojn cxirkaux la tablo .
Tiuj=cxi poste alvenintoj , sesdek pli=malpli , estis viroj kaj virinoj irantaj brako en brako ; la virinoj estis ricxe vestitaj laux nekonata modo , kaj brilis per multekostaj sxtonoj .
La viroj estis vestitaj simile al la servistoj .
Ili mangxis kaj trinkis kaj ridis , kaj prezentis brilan vidajxon .
Omar starigxis , kaj movite de scivolo kiun li ne povis kontrauxstari , --cxar li estas senzorgulo kaj ne konas la timon , --li lamiris for de la muro .
Ili rigardis lin kun surprizo , kaj lia cxeesto sxajnis tre amuzi ilin .
Unu el la gastoj , alta junulo kun flavaj lipharoj , alproksimigxis kaj prezentis delikatan kristalan ujon plenan de briletanta fluidajxo .
Omar prenis gxin .
La junulo levis alian for de la tablo kaj signante kvazaux salute , li diris per vortoj , kiujn mia kamarado komprenis , kvankam li jxuras ke li ne konis la lingvon :
Li tiam trinkis la vinon , kaj Omar faris la samon .
Je tio cxiuj ridetis kvazaux pro la spriteco de la kamarado , cxiuj escepte la virinoj , kies kompatemaj vizagxoj parolis pli pri kompato ol pri sprito .
La vino iris al lia cerbo kiam li gxin trinkis kaj la objektoj cxirkaux li sxajnis danci kaj turnigxi .
Kanteroj de fantazia muziko auxdigxis : tiam , laux ritmo , cxiuj virinoj kun siaj akompanantoj tre malpeze ekturnigxadis .
Kaj , dum li movigxis laux la muziko , lia cerbo kvazaux eldancis el la kapo .
La cxambro mem , svingante kaj tremante kun la melodio , malheligxis kaj grade malaperis .
La muziko mallauxte cxesis .
Ree estis silento kaj la luno supre rigardis la per hedero kovritajn murojn .
Li falis kvazaux ebria sur la plankon , kaj ne vekigxis gxis niaj vocxoj lin vokis .
Tia estis lia rakonto .
Cxe tagmangxo ni havis viandon de urso .
Hodiaux cxirkaux tagmeze Mulai , la dua oficisto , foriris antaux la aliaj kaj eniris grandan konstruajxon , cxasante leporon .
Li estis malsupren ironta al la kelo , kiam li ekvidis tre proksime=de li , urson kiu malrapide malsupreniris laux la marmora sxtuparo .
Mulai ne estas timulo , sed li turnigxis kaj kuris pli rapide ol iam antauxe .
La urso , kiu sxajnis havi ludeman naturon , ankaux kuris , kaj en proksima persekutado .
Bonsxance por nia amiko ni estis proksime , alie anstataux mangxi viandon de urso , eble la urso trankvile estus mangxinta Mulaion en la ombraj koridoroj de Kvin-avenua=Hotelo .
La 17an de Majo .
Hodiaux la tropika varmego bruligas la pulmojn .
Ni ekiris en la mateno preparitaj resti dum la nokto surtere , kaj esplori la nordan parton de la urbo .
La promeno tra la mola herbo estis agrabla , sed en la lokoj ne sxirmitaj kontraux la suno ni estis kiel fisxoj en poto .
Aliajn konstruajxojn ni vidis , ecx pli grandajn kaj imponajn ol tiu , kiun ni hieraux eniris .
Ni volis ilin esplori , sed Omar sagxe kontrauxe konsilis nin , dirante ke la tago farigxos pli varma je cxiu horo kaj ke ni povus esplori ilin dum nia reveno .
En la norda parto de la urbo sin trovas multaj religiaj temploj , kies altaj turoj simile al piramidoj konusigxas gxis pinto .
Ili estas kuriozaj aferoj , kaj mirige konservitaj .
La interno de tiuj=cxi temploj estas neinteresa .
Abdul diras ke la religiaj ceremonioj de la Usonanoj ne havis distingajn ecojn .
Estis multe da religiaj kredoj , cxiuj komplikaj kun sensignifaj diferencoj inter si .
Cxiu sekto havis sian propran templon kaj rifuzis kredi kiel la aliaj .
Al Perso tio=cxi estas ridinda , sed eble al ili gxi estis serioza afero . Unu tagon en cxiu semajno ili kunvenis ; la pastroj legis longajn moralajn skribajxojn de ili mem verkitajn , tiam sekvis muziko de dungitaj kantistoj .
Post la Diservo ili disigxis , kaj ne pensis pri la templo aux la pastro dum ankoraux sep tagoj .
Abdul diras ke ili ne estis religia popolo .
Li ankaux diras ke en la temploj sin trovis pleje virinoj .
Posttagmeze ni transiris vastan plezurkampon , kiu nun estas sovagxa arbaro , sed kun signoj ankoraux videblaj de vastaj promenejoj kaj veturejoj ( 2 ) .
Restas avenuo kun bronzaj statuoj , el kiuj multaj ankoraux staras en bona stato , sed ili estas tre ridindaj .
Omar kaj mi ankoraux rigardas ilin kiel karikaturojn , sed Abdul estas certa ke ili estas seriozaj klopodoj , kaj diras ke la Usonanoj facile kontentigxis pri artaj aferoj .
Ni perdis la vojon en la parko , ne havante gvidilon kiel en la stratoj de la urbo .
Tio=cxi estis plej bonsxanca afero , cxar pro tio ni faris mirigan eltrovon .
Okazis laux tia maniero :
Iom venkitaj de la varmego , ni haltis sur monteto por ripozi .
Dum ni kusxis sub la arbo mi rimarkis kuriozajn skulptajxojn sur grandega bloko al kiu Omar apogis sian dorson .
Ili tute malsimilis tiujn , kiujn ni jam vidis , kaj tamen ili ne estis nekonataj .
Dum mi tie kusxis kaj senzorge rigardis ilin subite venis al mi en la kapon ke ili estas Egiptaj .
Ni tuj komencis studi ilin , kaj trovis je nia surprizo obeliskon el Egipta granito , kovrita per hieroglifoj pli antikvaj je miljaro ol la plej antikvaj monumentoj de la lando .
Vere , ni estis konfuzataj !
Kiam la Egiptoj invadis Usonon ?
" demandis Josafa=Hason , kun solena elrigardo , kvazaux li volis rememorigi sin pri dato .
Neniu Egipto iam auxdis pri Usono , diris Abdul .
Tiu cxi obelisko finigxis dudek jarcentojn antaux=ol la unua Usonano cxesis sucxi .
Sendube ili alportis gxin tien cxi kiel kuriozajxon , same kiel ni alportos al Persujo la bronzan kapon de Georgo=Vasxington .
"
Ni longe studis la monumenton , kaj mi pensis ke Abdul malkontentigxis tial ke li ne povis porti gxin for .
Ankaux dum ni estis en tiu=cxi parko ni venis al alta turo , sole staranta , kaj grimpis al la supro , kie ni gxuis vastegan vidajxon .
La grandeco de la urbo estis miriga .
Mejlojn malproksime en la rivero nagxis Testudo , blanka ero sur la akvo .
Cxie cxirkauxe gxis la limo de nia vido estis ruinoj , kaj ruinoj , kaj ruinoj .
Pli melankolia vidajxo neniam ekzistis .
La blua cxielo , la hela sunbrilo , la bonodora aero kun la belaj floroj kaj kantantaj birdoj nur igis gxin pli malgxoja .
Ili sxajnis mokajxo .
Ni nun starigis nian tendon por nokti kaj mi ne=plu povas skribi .
Nekalkulebla amaso da flugantaj insektoj kolektigxas cxirkaux ni kun malaminda zumado , kaj mordas nin preter nia tolero .
Ili estas pesto trifoje malbenita .
Mi diris al Abdul , ke lia teorio pri la ekstermo de la Usonanoj estas fabelo por tiuj , kiuj neniam estis tie=cxi .
Neniu homo sen leda hauxto povas travivi duan nokton .
La 18an de Majo .
Kompatinda Hason estas pli=ol malsana .
Li renkontis en la estinta nokto nekonatan beston , kaj lia malvenko estis malnobla .
La besto , beleta estajxo , tre simila al katido , sin trovis proksime , kaj Hason , kun malofta kuragxo , lerte jxetis sin sur gxin .
Kaj tion , kio do okazis , neniu el ni povas precize diri .
Kaj Hason !
Mankas vortoj .
Li portas kun si odoron suficxe fortan por dezertigi tutan provincon .
Ni devis lasi lin surtere kaj sendi al li novajn vestojn .
Vere , tiu=cxi estas lando de surprizoj .
Niaj manoj kaj vizagxoj ankoraux doloras pro la mordantaj insektoj , kaj sxajnas ke la parfumo de la odora katido neniam forlasos nin .
Abdul estas felicxa .
Ni trovis centojn da metalaj blokoj , el kiuj la plej malbona laux lia diro estos la gemo de muzeo .
Ili estis trovitaj de Taki-u-Din en la subetagxo de alta konstruajxo , cxiuj zorge metitaj sur ferajn bretojn .
La klarigo kiun ili donas al ni pri la moroj kaj kutimoj de cxi=tiu ridinda popolo igas ilin plej altvaloraj al historiistoj .
Sxajnas al mi ke Abdul iom gxuas sidi sur la malvarmeta ferdeko de Testudo kaj rigardi Josafa' Hason' piedirantan tien cxi kaj tien sur la ruinoj de malproksima kajo .
La 19an de Majo
La aero estas pli malvarmeta .
Ab-i-Garm pensas ke ventego minacas .
Ecx Abdul estas konfuzita pri la ligna figuro kiun ni hieraux alportis al la sxipo ( 3 ) .
Gxi estas bone konservita , kun la barbaraj koloroj ankoraux fresxaj sur gxi .
Ili trovis gxin starantan en malgranda butiko .
Kiamaniere la Usonanoj adoris tiujn=cxi idolojn , kaj kial ili staris en malgrandaj butikoj kaj neniam en la grandaj temploj , estas mistero .
Gxi portas sur la kapo diademon el plumoj , kaj dum ni sidis kaj fumis sur la ferdeko tiun=cxi vesperon mi diris al Abdul ke eble gxi estas la bildo de iu Usona nobelo .
Je kio li diris ke ili ne havis nobelojn .
Sed la Usonanoj de altranga sango , mi demandis , cxu ili ne havis titolojn ?
"
Nek titolojn nek altrangan sangon , li respondis .
Kaj tial ke ili cxiuj havis la saman devenon kaj venis al tiu=cxi lando nur por pli bone prosperi ol hejme , cxiu el ili estis estimata aux malestimata laux sia ricxajxo .
Tial ke ili multe respektis monon , tio estis kontentiga distingilo .
La rezulto estis ke la familioj , kiuj posedis ricxajxon dum kelkaj generacioj , kvazaux farigxis aristokratoj .
Tiu=cxi supera klaso pasigis multe da tempo cxe sportoj kaj amuzajxoj kaj elspezis multe da mono , cxar ili treege sxatis la paradon .
Ilia intelekta kresko estis malforta , kaj ili havis malgrandan influon ekster socialaj aferoj .
Ili imitis la manierojn de eksterlandaj aristokratoj .
Ili estis tre atentaj al vagantaj nobeloj el fremdaj landoj .
Ecx parencojn de titoluloj ili salutis kun plej varma entuziasmo .
"
Tiam mi diris al li : Sed klarigu al mi , ho Abdul , kiel tiu=cxi malprofunda nacio povis farigxi tiel potenca .
"
Ili estis potencaj nur laux nombro kaj ne suficxe fortaj por porti la sukceson .
En la komenco de la dudeka jarcento--laux ilia kalkulo--grandegaj ricxajxoj amasigxis en unu tago , kaj la Usonanoj ebriigxis de mono .
"
Je kio mi ekkriis : Ho lando de plezurego !
Cxar multe da mono gxojigas !
"
Sed la maljunulo skuis la kapon : Tre vere , ho princo ;
sed la rezulto estis treege malfelicxa .
La grandegaj ricxajxoj regis cxion , ecx la registaron de la lando kaj la juristaron .
Per financaj ruzoj ili amasigis fablajn monsumojn .
Junuloj senmoraligxis , cxar honesta industrio kun moderaj profitoj estis por ili ridindajxo .
"
Vere , tio estas laux la naturo !
" mi diris .
Sed en lando kie cxiuj estis ricxaj , cxu sin trovis iuj , kiuj volis fari la malaltajn laborojn ?
Cxar neniu volas sxoveli koton kiam la posxoj estas plenaj de oro .
"
Cxiuj ne estis ricxaj .
Kaj kiam la malricxuloj ankaux farigxis avaraj tiam ili farigxis batalemaj .
Tiam komencigxis socialaj malpacoj kun sangoversxo kaj ruinigxo .
"
La 20an de Majo .
Glacia vento kun pluvego el la nordoriento .
Hieraux ni spasme spiris pro la varmega aero .
Hodiaux ni tremas en vintraj vestoj .
La 21an de Majo .
Same kiel hieraux .
Al la plimulto de ni estas malvarme .
Miaj dentoj tremas kaj mi estas kaj varma kaj malvarma .
Ventego pli malbona neniam gxemis cxirkaux sxipo .
Omar nomas gxin la kriegantaj vocxoj de la cent milionoj da Usonanoj kiuj sendube pereis en simila vetero .
La 16an de Junio .
Estas multaj tagoj de kiam mi tusxis cxi=tiun taglibron .
Abomenan malsanon mi havis , kiu detruis energion kaj kuragxon .
Gxi kvazaux similis al febro , kaj tamen miaj membroj estis malvarmaj .
Mi ne povus gxin priskribi ecx se mi volus .
Abdul eniris la kajuton hodiaux vespere kun kelke da metalaj platoj kaj parolis pri ili .
Li tute ne respektas la intelektojn de la antikvaj Usonanoj .
Mi pensis momenton ke li kontrauxdiris sin , sed li estis prava kiel kutime .
Estis jene :
Abdul : Ili multe legis .
Kan-Li : Vi jam diris al ni ke ili ne havis literaturon .
Cxu ili multe legis nenion ?
Abdul : Vere , vi estas gxin dirinta !
Cxiutage ili publikigis vastajn paperfoliojn en kiuj ili plej detale priskribis cxiujn krimojn .
Ju pli terura la krimo , des pli preciza la priskribo .
Teruroj estis ilia cxefa gxojo .
Skandalojn ili englutis kun malsataj okuloj .
Cxi=tiujn kronikojn pri krimo kaj abomenajxoj ili eldonis cent-milope .
Preskaux cxiu familio en la lando legis ilin .
Kan-Li : Kaj cxu tio anstatauxis la literaturon ?
Abdul : Jes .
La 20an de Junio .
Ree ni estas sur la maro ;
malproksime=de Nu-Jok je dutaga vojagxo .
Nia decido estis subita .
Abdul , en malfelicxa momento , trovis inter tiuj malbenitaj platoj geografian karton de la lando , kaj sekve de tio li sentis fortegan deziron viziti unu urbon nomitan Washington .
Mi sxanceligxis kaj fine konsentis , malsagxe mi pensas , cxar la sxipanaro sopiras al Persujo .
Kaj tiu=cxi urbo kusxas enlande apud rivero .
Li diras ke gxi estis ilia plej belega urbo , la registara sidejo , la cxefurbo de la lando .
Ab-i-Garm jxuras ke li gxin povos trovi se la karto estas vera .
Hason ankoraux mangxas sola .
Hodiaux posttagmeze ni ripozis sur la ferdeko , dum Testudo kviete nagxis suden .
Tero vidigxis laux la dekstra flanko de la sxipo , nedifinita strio laux la okcidenta horizonto .
Iom post tagmezo , dum ni preternagxis la ruinon de giganta turo--eble lumturo--Abdul subite ekstaris kaj cxirkauxrigardis .
Tiam li alparolis Ab-i-Garmon , demandante je kiom da mejloj ni estas malproksime=de la Nu-Joka haveno .
La respondon mi jam forgesis , sed gxi treege ekscitis la maljunulon .
Mi rimarkis nekutiman brilon en liaj okuloj , ankaux ektremon de la fingroj dum li almontris la maron cxirkauxan , kaj ekparolis :
Sub ni , la fundo de l' maro estas kovrita de feraj sxipoj--ruinoj de grandiozaj militsxiparoj--la plej potencaj en la homa historio !
"
Tuj ni cxiuj interesigxis .
Kiuj militsxiparoj ?
" mi demandis .
Kaj kio detruis ilin .
Cxu estis batalo ?
"
Abdul : Batalo , grandega ekster la koncepto de iu Perso ;
konflikto en kiu la maro skuigxis kaj la cxielo dissxirigxis per la tondrado de feraj monstroj .
Unu el ili estis suficxe potenca por dispecigi en atomojn tutan aron da Testudoj .
Jafar-el-Beg : Vere !
Tio estas rakonto facile dirita , sed gxi tute ne estas kredinda .
En Testudo mi sentus min suficxe forta por kontrauxstari iujn el viaj infan-fabelaj mirindajxoj .
Abdul : Sagxa vi estas .
Cxar la perdo de via cerbo , Jafar-el-Beg , ne povus influi vian parolon .
Je kio cxiuj ridegis , kaj Jafar-el-Beg silentis .
Kan-Li : Rakontu al ni pri tiu=cxi batalo , ho Abdul .
Mi memoras nun ke mi iam legis pri gxi en la kolegio .
Tiujn=cxi detalojn pri la antikva historio mi forgesas .
Kiamaniere gxi okazis ?
Abdul : Mi jam diris ke la Usonanoj estis avaraj .
Kaj ilia avareco , fine , okazigis tiun=cxi militon .
Per partiaj legxoj ili havigis al si la leonan parton de la komerco de la mondo .
Tio haltigis la prosperon de aliaj nacioj , gxis fine la plej potencaj nacioj de Euxropo kombinigxis por memdefendo kontraux cxi=tiu cxion-sorbanta avideco .
Ili amasigis mararmeon plej grandegan .
Tiam , trans la oceano , venis la fera malamiko .
Kaj tie=cxi , sur la loko kie ni nun nagxas , ili renkontis la Usonajn sxipojn .
Kan-Li : Kiom da sxipoj entute ?
Abdul : La Usonanoj havis okdek grandajn sxipojn el fero , kaj multajn pli malgrandajn sxipojn .
La malamikaro havis ducent=kvardek grandajn sxipojn , cxiuj el fero .
Ankaux pli malgrandajn sxipojn por diversaj celoj ili havis .
Kan-Li : Alahxo !
Malbona afero por niaj avaraj amikoj !
Kaj tial ke ili estis nacio da komercistoj ili eble malsxatis la militon .
Abdul : Pri tio la historiistoj malkonsentas .
Laux la Usonanoj mem ili estis potencaj militistoj .
Sed iuj tiamaj verkistoj donas alian ideon .
Ala-el-Kalaf estas certa ke ili estis timuloj , malfortaj en korpo kaj spirito , sed ofte tre bonsxancaj .
Laux mia opinio cxi=tiu batalo jxetas plenan lumon sur la aferon .
Tago simila al tiu=cxi gxi estis , ankaux en Junio , kiam la Euxropanoj , nagxante norden laux la marbordo por kapti Nu-Jokon , renkontis la Usonan admiralon Bedford kun liaj okdek sxipoj .
Kaj la batalo ne longe dauxris .
Kan-Li : Vere , mi kredas vin !
Abdul : Via konjekto estas bona , ho princo , rilate al la dauxro de la milito .
Gxi dauxris gxuste someran posttagmezon .
Sed estis la Usonanoj kiuj sendis la malamikojn al la fundo .
Kaj la maro sub niaj piedoj estas kovrita de feraj korpoj .
Kan-Li : Diablo !
Se tio estas vera rakonto , kaj mi ne dubas , la avaruloj ne estis tute malindaj .
Omar : Kiam tio=cxi okazis ?
Abdul : En la frua parto de la dudeka jarcento .
Mi ne memoras la daton , sed gxin neniam forgesis la Usonanoj .
Certe ili juste fieris , cxar en tiu tago ili faris mirindajxojn .
Admiralo Bedford foje estis cxirkauxata de dekduo da Germanaj militsxipoj .
Kaj jen !
li detruis cxiujn !
Kaj el Franca kaj Rusa sxiparoj li detruis egalan nombron ;
ankaux kelkajn Britajn kaj Italajn sxipojn .
Omar : Diablo !
Bonega afero !
Abdul : Jes .
Aliajn miraklojn faris la Usonanoj en tiu tago .
Teksas , sxipeto kun pinta antauxparto , enpremegis truojn en dudekon da grandaj sxipoj , kaj la akvo englutis ilin .
Ankaux alia sxipeto , longa kaj mallargxa , kaj de la Usonanoj elpensita , faris grandajn difektojn .
Tiu=cxi mirinda masxino nagxis tien cxi kaj tien inter la fremdaj sxipoj kaj ilin difektegis .
Multe da gloro la komandanto havigis al si .
Ab-i-Garm : Kaj kiom da sxipoj perdis la Usonanoj ?
Abdul : Raportoj estas kontrauxdiraj .
Laux iu Usonano ili ne perdis iun sxipon , sed laux aliaj auxtoritatoj ili perdis kelkajn .
Kan-Li : Bonega batalo !
Sed cxu vi povas klarigi kiel tia malsupera popolo povis subite farigxi heroa ?
Abdul : Laux=Barnes , frua Brita historiisto , ili estis mirige bonsxancaj sur la akvo .
Kaj tiun diron subtenas iu Hispana admiralo , Molino , kiu opinias ke la Usonanoj , pro tio ke ili estis malpia popolo , estis helpataj de la diablo .
La 2an de Julio .
Ni estas en la rivero kiu kondukas al Washington .
Ab-i-Garm diras ke ni vidos gxin morgaux .
La rivero havas malpuran koloron .
La 3an de Julio .
Ni vidas antaux ni la ruinojn de granda kupolo , ankaux tre altan kolonon .
Eble ili apartenas al la urbo kiun ni sercxas .
La 4an de Julio .
Neniam ni forgesos cxi=tiun daton .
En plej gaja humoro ni forlasis Testudon tiun=cxi matenon , sen ia ideo pri la teruraj okazontajxoj , kiuj atendis nin .
Cxirkaux tagmezo mi surteriris , akompanata de Abdul , Omar , Josafa=Hason , Jafar-el-Beg , Mulai la unua oficiro , Amad la kuiristo , Taki-u-Din , kaj du maristoj .
Nia marsxo jxus komencigxis , kiam maltrankviliga eltrovo konsternis nin .
Ni estis haltintaj laux peto de Abdul , por studi iujn surskribajxojn sur sxtono , kiam Omar , kiu jxus ekiris , subite haltis kun surprizita ekkrio .
Ni rapidis al li , kaj tie , en la mola tero , sin trovis postsignoj de homaj piedoj !
Mi ne povas priskribi nian surprizon .
Ni decidis sekvi la postsignojn , kaj baldaux trovis , ke ili kondukas nin al la granda kupolo pli rekte ol ni mem povus iri .
Nia eksciteco estis neesprimebla .
Tiuj el ni , kiuj portis defendilojn , tenis ilin pretaj .
La vojeto estis nemulte uzata , sed gxi estis klare videbla .
Gxi serpentis inter defalintaj fragmentoj kaj ruinigxantaj statuoj , kaj kondukis nin laux largxa avenuo inter konstruajxoj de vasta grandeco kaj solideco , kiuj multe superis iujn , kiujn ni vidis en Nu-Jok .
Gxi aspektis kiel urbo da monumentoj .
Dum ni supreniris la monteton al la granda templo kaj vidis gxin tra la arboj , kiuj sin levis super ni , ni miris pro gxia grandeco kaj belegeco .
Niaj okuloj vagis kun plezuro super la masivajn kolonojn . Cxiu estis hakita el unu bloko , kaj ili estis ankoraux blankaj kaj fresxaj kvazaux nove faritaj .
La vojeto kondukis nin sub unu el la malsupraj arkajxoj de la konstruajxo , kaj ni alvenis al la alia flanko .
Tiun=cxi flankon ni trovis ecx pli belega ol la alian .
Cxe la meza parto sin trovis sxtuparo de admirinda vasteco , nun disfalanta kaj en multaj lokoj havanta kreskantajn florojn kaj herbon .
Silente suprenirante tiun=cxi sxtuparon , dum la aliaj sekvis , mi ekvidis du homajn piedojn kun la plandoj al ni , lokitajn sur la balustrado supre .
Per signo mi atentigis Abdul' pri ili , kaj la okuloj de la maljunulo ekbrilis de gxojo .
Cxu gxi estas Usonano ?
Mi konfesas ekscitecon pro la ebla renkonto .
Kiom de ili estis tie ?
kaj kiamaniere ili akceptos nin ?
Rigardinte mian areton por vidi cxu cxiuj estas tie , mi kuragxe supreniris la aliajn sxtupojn kaj staris antaux li .
Li ripozis sur stranga kvarpieda segxeto , kaj tenis siajn piedojn sur la balustrado , nivele kun la kapo .
Vestita de feloj kaj maldelikata sxtofo li multe similis al cxasisto , kaj li trankvile rigardis min , kvazaux Persa nobelo estus cxiutaga gasto .
Tia akcepto ne placxis al mi , precipe cxar li restis sidanta , kaj ecx ne demetis la piedojn .
Li skuis la kuriozan kapon kelkajn fojojn kvazaux tio estus suficxa saluto .
Por konservi mian propran indecon antaux miaj kamaradoj mi ne povis permesi ke la barbaro sidu , kaj per signo mi petis lin ke li starigxu .
Li respondis negxentile kracxante el la busxo brunan fluidajxon trans la balustradon antaux li .
Tiam rigardante min per kvazaux ridonta , sed samtempe serioza vizagxo , li diris ion per nemuzika vocxo , kion mi ne komprenis .
Je tio Abdul kiu komprenis unu aux du vortojn rapide alproksimigxis kaj alparolis lin en lia propra lingvo .
Sed la barbaro malfacile komprenis , precipe pro la elparolo de Abdul .
Tiu=cxi poste diris al mi ke la lingvo de la viro nemulte malsimilas la lingvon de la Usonanoj , kiel ili gxin skribis antaux dek=unu jarcentoj .
Kiam fine li starigxis parolante kun Abdul , mi povis pli bone observi lin .
Li estis alta kaj osteca , kun malgracia nuko , kaj aspektis cxe la unua rigardo , kiel viro kvardekjara .
Ni decidis poste ke li havis malpli=ol tridek jarojn .
Lia flava hauxto kaj manko da haroj igis lin aspekti multe pli maljuna ol li estis .
Lia mieno ankaux surprizis min .
Gxi esprimis profundan malgxojecon , tamen liaj okuloj estis plenaj de gajeco , kaj lia busxo sencxese esprimis mokadon .
Mi mem ne sxatis lian manieron .
Li ne sxajnis impresata de tiom da fremduloj , kaj tenis sin kvazaux estus negrave cxu ni lin komprenas aux ne .
Sed Abdul poste informis min , ke li faris tre multe da demandoj pri ni .
Jen kio Abdul eksciis : Tiu=cxi Usonano kun lia edzino kaj unu maljuna viro estis la solaj , kiuj restis el lia raso .
Tridek=unu mortis tiun=cxi someron .
En antikvaj tempoj la lando enhavis multajn milionojn de liaj samlandanoj .
Ili estis la plej potenca nacio en la mondo .
Li ne povis legi .
Li havis du nomojn , unu estis Jon , la alian li jam forgesis .
Ili logxis en cxi=tiu templo , cxar gxi estas malvarmeta .
Kiam la templo estis konstruita , kaj por kia celo , li ne povis diri .
Li almontris al la Okcidento , kaj diris ke la lando tie estas kovrita de ruinigxintaj urboj .
Kiam Abdul diris al li , ke ni estas amikoj , kaj donacis al li belegan cxasist-trancxilon , li etendis al li sian dekstran manon kaj tie tenis gxin .
Momente Abdul rigardis gxin mire , kiel faris cxiuj , tiam kun subita inteligenteco li ekkaptis la etenditan manon en sian propran , kaj movis gxin supren kaj malsupren .
Tio=cxi estis interesa , cxar Abdul informas nin , ke tiamaniere la Usonanoj salutis unu=la=alian .
Dum cxio tio=cxi okazis , ni eniris grandan rondan salonon sub la kupolo .
Tiu cxi salono estis vastega , kaj ankoraux restis signoj de antauxa belegeco .
Laux la muroj sin trovis marmoraj statuoj cxirkauxitaj de hedero , kaj ili rigardis nin per melankoliaj okuloj .
Tie=cxi ni ankaux renkontis maldikan maljunulon , kies senhara kapo kaj senbarba vizagxo preskaux igis min ridi .
Laux peto de Abdul nia mastro kondukis nin en kelkajn el la pli malgrandaj cxambroj por montri al ni la vivmanieron de la Usonanoj , kaj estas neeble imagi pli patosan miksajxon de gloro kaj ruinigxo , de ricxeco kaj malricxeco , de civilizacio kaj barbareco .
Malnovaj mebloj , pladoj el argxento , bronzaj figuroj , ecx altvaloraj pentrajxoj estis disjxetitaj en la cxambroj , flanke de la plej primitivaj iloj .
Estis klare , ke la antikvaj artoj jam de longe estis forgesitaj .
Kiam ni revenis al la ronda salono nia mastro momente malaperis en cxambron , kiun li ne estis montrinta al ni .
Li revenis portante sxtonan vazon kun malgranda kolo , kaj lin sekvis knabino , kiu portis pokalojn el kupro kaj stano .
Tiujn=cxi sxi metis sur defalintan parton de la kupolo , kiun ili uzis kiel tablon .
La knabino estis interesa .
Sxi havis belan kapon , delikatajn trajtojn , flavan hararon , bluajn okulojn , kaj paceman malgajan mienon , kiu tusxis mian koron .
Se sxi estus estinta malbela , la tago estus havinta tute alian finon .
Ni cxiuj salutis sxin , kaj la Usonano diris kelkajn vortojn , kiujn ni prenis kiel prezentajn vortojn .
Li plenigis la pokalojn el la sxtona vazo , kaj tiam dirante ion , kion Abdul ne komprenis , li etendis sian pokalon kun stranga moveto kaj metis gxin al siaj lipoj .
Kiam li tion faris Omar ekkaptegis mian brakon kaj diris :
La gxusta gesto de la fantomo !
" Kaj tiam kvazaux al si mem . Kaj hodiaux estas la kvara de Julio .
" Sed li trinkis , kiel faris cxiuj , cxar nia soifo estis forta kaj la odoro de la ora fluidajxo estis plej alloga .
Gxi havis pli varmegan guston ol la fajroj de la infero .
Gxi ankaux estis tre potenca kaj tre gajigis la sentojn .
Ni tuj farigxis felicxaj .
Kaj estis tiam ke Hason faris senprudentan agon .
Estante proksime=de la knabino kaj tre impresita de sxia beleco , li alparolis sxin kiel Hura-al-missan ( 4 ) , kion , kompreneble , sxi ne komprenis .
Sed tio ne suficxis al li ;
li poste metis siajn brakojn cxirkaux sxian talion kun la intenco kisi sxin .
Tre timigita , sxi penis liberigi sin .
Sed Hason , tenante sxian belan mentonon per la alia mano , estis preskaux metinta siajn lipojn al sxiaj , kiam la maljuna viro levis sian pezan bastonon kaj faligis gxin kun kruela rapideco sur la kapon de nia kamarado .
La frapo de la bastono sur la fortan kranion sonadis en la kupolo kaj ehxis tra la malplenaj koridoroj .
Josafa=Hason palpebrumis kaj sxanceligxis .
Tiam , kun furiozeco en la vizagxo , li kuregis sur la maljunulon .
Sed tiam la juna Usonano enmiksigxis .
Li rapide alproksimigxis , forte fermis sian ostecan manon kaj kun miriga rapideco sxovegis gxin antauxen , tiel rekte ke gxi renkontis la vizagxon de Hason , kaj li , je nia surprizo , subite kaj negxentile sidigxis sur la marmoran pavimon , kaj la sango elkuregis el la nazo .
Li estis kompatinda vidajxo .
Pro tio ke tiamaniera batalo estis por ni nekonata , ni estis tre konsternitaj , kaj opiniis ke li estas mortigita .
Jafar-el-Beg , fortega luktisto , kun potenca korpo , furioze kuregis sur la Usonanon por kiu mi tremis .
Sed la brakon li ree elsxovegis , kaj Jafar-el-Beg ankaux sidigxis .
Malgxoja spektaklo gxi estis , kaj la koro de cxiu Perso forte ekbatis .
Cxe tiu=cxi tempo Hason ree staris , purpura de kolero .
Kun levita glavo li kuregis sur nian mastron .
La maljuna viro metis sin inter ilin .
Hason kun senpripensa krueleco , frapegis la kapon , kaj strecxis lin sur la plankon .
Momenton la junulo staris konsternita , tiam ekkaptante la bastonon de la maljunulo--peza bastono kun fera pinto--li saltegis antauxen , kaj , pli rapide ol vortoj povas diri , donis teruran frapon sur la kapon de Hason , kiu falegis al la planko kun rompita kranio .
Cxio tio=cxi okazis en momento , kaj freneza konfuzo sekvis .
Miaj kamaradoj eltiris siajn defendilojn kaj kuregis kontraux la Usonano .
La knabino kuris antauxen aux de teruro aux por protekti sian amanton , mi ne scias , kiam sago el la pafarko de maristo trapikis sxian koron .
Tio donis al la Usonano la energion de dekdu homoj .
Li senkonsciigis bravan Mulai' per frapo , kiu mortigus bovon .
Pri tia furiozeco mi ne havis koncepton .
Li malaltigis sian bastonon kiel fulmofajron el la cxielo sur la kraniojn de la Persoj , tamen li cxiam alproksimigxis la pordon por malhelpi siajn malamikojn cxirkauxi lin .
Kvar el nia nombro , en tiom da minutoj , sekvis Hason al la planko .
Mulai , Jafar-el-Beg , Taki-u-Din , kaj Zenjan , maristo , kusxis strecxitaj sur la pavimo , cxiuj mortintaj aux treege vunditaj .
Tiel subite okazis tio=cxi , ke por mi gxi preskaux ne sxajnis realajxo .
Mi kuregis antauxen por haltigi la batalon , sed li malkomprenis mian celon , kaj per potenca frapo faligis mian glavon el mia mano , kaj estis jxus levinta la bastonon por doni al mi la duan frapon , kiam brava Omar enpasxis por savi min , kaj subite pusxegis sian glavon al la viro .
Sed ho ve !
la Usonano defendis sin per frapo ecx pli rapida , kaj malaltigis sian bastonon tiel rapidege sur la kapon de mia kamarado ke gxi kusxigis lin kun la aliaj .
Kiam Omar falis , mi rimarkis ke la Usonano havis multajn vundojn , cxar miaj kamaradoj faris multajn sovagxajn atakojn .
Li sxanceligxis kiam li movis sin al la pordo , kaj li apogis sin al la muro momenton , dum la okuloj renkontis la niajn kun elrigardo de batalemo kaj malestimo , kiun mi volonte forgesus .
Tiam la bastono falis el lia mano ;
li sxanceligxe iris al la granda portiko , kaj falis peze al la pavimo .
Abdul kuris al li , sed li estis senviva .
Kiam li falis , mirinda afero okazis--neebla afero , kiam mi pensas pri gxi , sed Abdul kaj mi vidis gxin klare .
Antaux la vasta sxtuparo kaj sidanta kontraux tiu=cxi pordo estas granda statuo de Georgo=Vasxington .
Kiam la Usonano sxanceligxe falis sur la portiko , kun manoj etenditaj kaj kun la Morto en la koro , tiam cxi=tiu statuo malrapide mallevis la kapon kvazaux por danki pro kuragxa batalo .
Eble gxi estis la malgxoja akcepto de maldolcxa fino .
La 7an de Julio .
Ree sur la maro .
Tiucxifoje al Persujo , portante niajn vunditojn kaj la cindrojn de la mortintoj ;
la cindroj de la enlanduloj kusxas sub la Granda=Templo .
La kranion de la lasta Usonano mi donacos al la muzeo de Teheran .
