kiel unuaranga majoro .
De tiam li logxis en sia bieno en Simbirska gubernio , kie li edzigxis je frauxlino Euxdonio=Vasiljevna Ju ...
, filino de loka malricxa nobelo .
Ni estis naux infanoj .
Cxiuj miaj gefratoj mortis en siaj infanaj jaroj .
Mi estis enregistrita kiel sergxento cxe la Simeona regimento , dank' al afablaj klopodoj de gvardia majoro princo B. , mia proksima parenco .
Mi estis konsiderata kiel forpermesita , gxis kiam finigxos miaj jaroj de lernado1 .
En tiu epoko la infanoj de nobeloj ne estis edukataj kiel nuntempe .
De post mia 5-jara agxo oni komisiis 1 En tiu historia epoko ekzistis kutimo , certe kontrauxlegxa , enregistri nobelajn infanojn por militservo : restante hejme cxe siaj gepatroj , knabeto estis kalkulata kiel servanta soldato , estis promociata , kaj kiam li post kelke da jaroj komencis sian efektivan servadon , ne malofte montrigxis , ke la juna nobelo posedas jam oficiran rangon suficxe altan , rajtiganta lin gxui cxiujn konformajn privilegiojn . mian edukadon al servutulo-cxevalisto Saveljicx , al kiu oni donis , konsiderante lian sobran konduton , titolon de mia vartisto .
Sub lia gardo mi en mia 12-a vivjaro lernis ruslingve legi kaj skribi kaj scipovis tute senerare prijugxi cxiujn ecojn de leporhundo .
Tiam mia patro dungis por mi francon , musje Beaupré1 , kiun oni alveturigis el Moskvo kune kun la porjara provizo da vino kaj olivoleo .
Lia alveno tute ne placxis al Saveljicx .
Oni danku Dion , li grumblis , sxajne la infano estas lavita , kombita , nutrita .
Por kio oni vane perdis la monon , dungante iun musje , kvazaux ne suficxus propraj homoj2 .
" Sinjoro Beaupré en sia patrolando estis frizisto , poste soldato en Prusujo , poste li alveturis Ruslandon pour être3 outchitel4 , ne bone komprenante la signifon de tiu vorto . Li estis bona homo , sed ventanima kaj ekstreme dibocxema . La cxefa malfortajxo de lia naturo estis lia cxiama pasio por la bela sekso ; nemalofte li ricevis rekompence por sia amindumado batojn , kio igis lin gxemadi dum tutaj tagoj . Krome li ne estis ( laux propra diro ) malamiko de botelo , t. e. ( ruse parolante ) li volonte drinkis pli=ol estis dece . Sed cxar en nia domo oni trinkis vinon nur cxe tagmangxo kaj trinkis gxin el malgrandaj glasetoj , -R kaj ankaux tiam ne malofte okazis , ke servisto , cxirkauxirante la tablon kun botelo , kvazaux senintence forgesis plenigi la glaseton de la instruisto , -L mia Beaupré iom post iom alkutimigxis al la rusa brando , kaj baldaux li ecx preferis gxin 1 Kripligita franca vorto monsieur . Oni legu Bopré ( lastsilaba akcento ) . 2 En tiu epoko de reganta servutrajto , servistoservutuloj ofte estis nomataj homoj ; tiu vorto alprenis tiamaniere nuancon de malsxato .
4 Rusa vorto ; signifas instruisto .
al la vinoj de sia patrolando , dirante , ke brando estas multe pli utila por la stomako .
Ni tuj bone arangxis nian kunvivadon , kaj kvankam laux kontrakto li prenis sur sin la devon , instrui al mi francan kaj germanan lingvojn kaj cxiujn sciencojn , tamen sinjoro Beaupré preferis kiel=eble=plej rapide lerni de mi parolacxi ruse , post kio cxiu el ni povis jam sin fordoni al sia amata okupo .
Ni vivis amike .
Alian instruiston mi ecx ne deziris .
Sed baldaux disigis nin la sorto post jena okazintajxo .
Oni raportis al li , ke la musje donas al mi lecionon .
La patro eniris mian cxambron .
Sinjoro Beaupré estis dormanta en sia lito dormon de senkulpulo .
Mi min okupis pri propra afero . Oni devas scii , ke por mi estis acxetita en Moskvo geografia karto .
Gxi pendis surmure tute ne uzata kaj jam de longa tempo allogis min per sia largxeco kaj la bonkvalita papero .
Mi decidis fari el gxi kajton , kaj profitante la dorman staton de mia instruisto , mi jxus komencis la laboron .
La patro eniris en la momento , kiam mi estis alfiksanta bastan voston al la promontoro de Bona=Espero .
Vidante miajn geografiajn ekzercojn , la patro ektiris min je orelo , tuj rapide aliris al sinjoro Beaupré , vekis lin sen iu singardemo kaj supersxutis lin per riprocxoj .
Tute konfuzita , sinjoro Beaupré provis levetigxi , sed ne povis : la kompatinda franco estis morte ebria .
Deko da pekoj -R unu la puno !
La patro prenis lin je la nuko , levis super la lito , eljxetis el la cxambro kaj en tiu sama tago forpelis lin el la domo , nepriskribeble gxojigante per tio mian vartiston Saveljicx .
En tia maniero estis metita fino ankaux al mia edukado .
Mi kreskis tute libere , gxuis kolomban sporton kaj ludis cxe- hxardon1 kun la kortaj bubetoj . Dume finigxis mia deksesa jaro .
Tiam mia vivo sxangxigxis .
En iu auxtuna tago la patrino kuiris en la gastocxambro mielan konfitajxon , dum mi , lekante la lipojn , okulumis la dolcxan sxauxmajxon .
La patro sidis cxe fenestro kaj legis la Kortegan Jarlibron , cxiujare de li abonatan .
Tiu libro cxiam faris al li fortan impreson , neniam li legis gxin senemocie , sed cxiufoje tiu legado ekscitis lian galon .
La patrino , bone sciante cxiujn liajn manierojn kaj kutimojn , cxiam penis kasxi kiel=eble=plej bone la malfelicxigan libron ;
tiamaniere okazis , ke la Kortega Jarlibro dum tutaj monatoj ne venis antaux la okulojn de la patro .
Sed se li fine okaze trovis la libron , li tutajn horojn ne=plu ellasis gxin el la manoj .
Do la patro legis la Kortegan Jarlibron , de tempo al tempo movante la sxultrojn kaj duonvocxe murmurante : generalo-leuxtenanto !
...
En mia roto li ja estis sergxento !
... Kavaliro de ambaux rusaj ordenoj !
... Cxu antaux longe ni kune ...
? " Fine la patro jxetis la Jarlibron sur kanapon kaj enprofundigxis en meditado , antauxsignanta nenion bonan .
Subite li sin turnis al la patrino : Avdotja2 Vasiljevna , kiom agxas Pecxjo ?
" Li komencis sian deksepan jaron , respondis la patrino ;
1 Komuna ludo , en kiu unu ludanto staras kun arkforme kurbigita dorso , kaj la aliaj transsaltas lin . 2 Ofte uzata kripligita nomo anstataux Euxdonio . Pecxjo naskigxis en la sama jaro , kiam onklino Nastasja=Gerasimovna difektis la okulon , kaj kiam ankoraux ...
" Bone , interrompis sxin la patro .
Jam venis tempo , ke li servu .
Suficxan tempon li perdis en la cxambro de servistinoj kaj en kolombejoj .
" La ideo pri nia baldauxa disigxo tiel frapis mian patrinon , ke sxi lasis fali la kuleron en la kaserolon , kaj larmoj ekfluis sur sxia vizagxo .
Kontrauxe , mia entuziasmo ne estus facile priskribebla .
La penso pri militista servado kunigxis en mia kapo kun ideoj pri libereco , kun plezuroj de la Peterburga vivo .
En mia imago mi estis jam gvardia oficiro , kio miaopinie estis la supro de homa felicxo .
La patro ne sxatis sxangxi siajn decidojn nek prokrasti ilian plenumon .
La tago de mia forveturo estis fiksita .
En la antaux- tago la patro deklaris , ke li volas sendi per mi leteron al mia estonta estro , kaj postulis plumon kaj paperon .
" Sensencajxo !
" respondis la patro , kaj lia frunto sulkigxis .
Pro kio mi skribu al princo B. ?
" Vi ja diris , ke vi volos skribi al la estro de Pecxjo ?
" Nu , jes !
" Sed la estro de Pecxjo estas princo B.=Pecxjo ja estas enregistrita cxe la Simeona regimento .
" Enregistrita !
Cxu min interesas , kie li estas enregistrita ?
Pecxjo ne veturos Peterburgon .
Kion bonan li lernus , servante en Peterburgo ?
Dibocxadi kaj malsxpari monon !
Ne , li servu en la armeo1 , li lernu tiri la sxnuregon2 , li flaru pulvon kaj igxu soldato , sed ne gvardia dando .
Kie kusxas lia pasporto ?
Donu gxin .
" La patrino iris sercxi mian pasporton , gardatan en sxia skatolo kune kun mia bapta cxemizeto , kaj per tremanta mano donis gxin al la patro .
La patro atente gxin tralegis , metis gxin antaux si sur la tablon kaj komencis sian leteron .
Scivolo turmentis min .
Kien do oni min forsendos , se ne en Peterburgon ?
Mi ne deturnis la okulojn de la plumo de mia patro , sed la plumo estis movata suficxe malrapide .
Fine , metinte la leteron kune kun mia pasporto en koverton , li sigelis cxi=tiun , demetis la okulvitrojn kaj alvokis min , dirante : "' Jen letero por Andreo=Karlovicx=R. , mia iama kamarado kaj amiko .
" Do cxiuj miaj brilaj esperoj krevis .
Anstataux gaja vivado en Peterburgo atendis min izoliteco kaj enuo en malproksima kaj sovagxa provinco .
La militista servado , pri kiu mi antaux momento revis kun tia entuziasmo , nun jam sxajnis al mi granda malfelicxajxo .
Sed cxu estis eble protesti ?
La sekvantan matenon antaux la doma perono jam staris kovrita vojagxa sledo ;
oni metis internen mian valizon , mian vojagxan provizoskatalon kaj paketojn kun bulkoj kaj kukoj , la lastaj memorajxoj pri la hejma dorlotado .
Miaj gepatroj benis min . La patro diris al mi : Adiaux , Pecxjo !
Servu fidele al tiu , al kiu vi estos jxurinta ;
obeu viajn estrojn , ne sercxu flate iliajn lauxdojn ;
servante ne sxovu vin antaux la aliajn , sed ankaux ne evitu plenumadon de 1 Armeo kiel la malo de gvardio .
2 t. e. fari tre malfacilan laboron : aludo al laborado de apudvolgaj laboristoj , kiuj ope enjungigxante tiradis per sxnuregoj barkojn kaj sxipojn kontraux la fluo de la rivero .
oficaj devoj , memoru nian proverbon : cxiam gardu novan veston , gardu de junagx' honeston . " La patrino plorante petegis min zorgi pri mia bonfarto kaj insiste ripetadis al Saveljicx , ke li cxiam bone gardu la infanon .
Oni vestis min per leporfela palto , surmetis krome largxbaskan vulpofelan pelton .
Mi kune kun Saveljicx eniris en la sledon kaj ekveturis , versxante abundajn larmojn .
En la sama nokto ni atingis Simbirskon , kie ni estis restontaj unu tagon por akiri kelkajn necesajxojn : la acxetado estis komisiita al Saveljicx .
Mi luis cxambron en gastejo . Matene Saveljicx iris en butikojn .
Cxar tedis al mi rigardi tra la fenestro al kota strateto , mi ekvagis tra cxiuj cxambroj de la gastejo .
Enirinte bilardcxambron , mi vidis altkreskan sinjoron cxirkaux 35-jaran , kun longaj nigraj lipharoj , en hxalato1 , kun bilardbastono en la mano kaj kun pipo en la busxo .
Li ludis kun bilarda markisto , kiu gajnante ricevis glaseton da brando , sed malgajnante devis kvarpiedule rampi sub la bilardon .
Mi haltis por observi la ludon .
Ju pli longe gxi dauxris , des pli ofte ripetigxis tiuj kvarpiedulaj promenadoj , gxis fine la markisto restis sub la bilardo .
La sinjoro eldiris super li kelkajn insultojn anstatauxe de epitafo kaj proponis al mi ludi kun li .
Mi rifuzis , pretekstante mian nescion .
Tio videble sxajnis stranga al la viro .
Li alrigardis min iom kompate ;
tamen nia interparolado daux- ris .
Mi eksciis , ke la nomo de la sinjoro estas Ivan=Ivanovicx Zurin , ke li , kiel husara kapitano , alvenis nun en Simbirsko pro rekrutvarbado kaj logxas en la sama gastejo .
Zurin invitis min tagmangxi kun li senpretende , laux soldata kutimo .
Mi volonte konsentis .
Ni altabligxis .
Zurin fervore trinkis , regalis ankaux min per brando , insistante , ke mi alkutimigu min al mi- 1 Longa kaj largxa sentalia negligxa vesto . litista servado ;
li rakontis armeajn anekdotojn , cxe kio mi preskaux falis pro ridego , kaj la tagmangxon ni finis jam kiel veraj amikoj .
Tiam li proponis instrui al mi la bilardludon .
Por militistoj , li diris , tio estas nepre necesa .
Kiam ekzemple dum militiro oni venas en urbeton , kion oni havus por fari ?
Ja ne cxiam estas eble bucxi hebreojn .
Vole-nevole oni iras en gastejon kaj ekludas bilardon .
Sed por ludi oni ja devas scipovi ludi !
" Mi estis plene konvinkita kaj komencis lerni tre fervore .
Zurin lauxtvocxe kuragxigis min , miris pri miaj rapidaj sukcesoj kaj post kelke da lecionaj partioj proponis ludi pro mono , je unu grosxo por cxiu ludo , sen iu mongajna celo , sed nur por ne ludi senmone , cxar tio , liaopinie , estas plej malbona kutimo .
Mi akceptis ankaux tiun proponon , dum Zurin ordonis alporti puncxon kaj konvinkis min gustumi gxin , ripetante , ke oni devas sin alkutimigi al servado , cxar cxu servado estas ebla sen puncxo ? Mi obeis .
Dume mia ludado dauxris .
Ju pli ofte mi albusxigis mian glaseton , des pli kuragxa mi farigxis .
La globoj de mi pusxataj cxiumomente falis trans la randon ;
mi flamigxadis , insultante la markiston , kiu kalkulis Dio scias kiel ;
cxiuhore mi plialtigis la ludskalon , unuvorte : mi kondutis kiel knabacxo , elsxirinta sin al libereco .
Dume la tempo pasis nerimarkate .
Zurin ekrigardis la horlogxon , flankenmetis la bilardbastonon kaj diris , ke mi malgajnis kaj sxuldas al li 100 rublojn . Tio min iomete konfuzis .
Mia mono trovigxis cxe Saveljicx .
Mi petis sinjoron Zurin min senkulpigi . Zurin min interrompis : Ne grave .
Ne maltrankviligxu .
Mi povas atendi . Sed nun ni veturu al Arinjo !
" Kio estis por fari ?
La tagon mi finis same dibocxe , kiel gxi estis komencita .
Ni vespermangxis cxe Arinjo .
Zurin cxiumomente alversxis vinon en mian glaseton , ripetante , ke oni devas sin alkutimigi al servado .
Forlasante la tablon , mi apenaux min tenis sur la piedoj .
Noktomeze Zurin veturigis min al la gastejo .
Saveljicx renkontis nin sur la perono .
Li vekriis , vidante la sendubajn signojn de mia servada fervoreco .
Kio okazis al vi , sinjoro ?
" li parolis plendvocxe , kie do vi vin tiel peze sxargxis1 ?
Ha , mia Dio !
tia peko neniam gxis nun okazis !
" Silentu , maljunulacxo !
" mi diris balbute , eble vi mem estas ebria !
Iru dormi ...
kaj helpu enlitigi min !
" En la sekvanta mateno mi vekigxis kun kapdoloro , malklare rememorante la hierauxajn okazintajxojn .
Mia meditado estis interrompita de Saveljicx , kiu venis en mian cxambron kun taso da teo .
Tro frue , Petro=Andreicx , li komencis , balancante la kapon , tro frue vi komencas dibocxi .
-L Kiun do vi imitas ?
Sxajne nek via patro nek via avo estis drinkuloj , mi jam ne parolu pri via patrino : de sia naskigxo sxi nenion trinkis ol kvason2 .
Sed kiu estas kulpa pri cxio cxi=tio ?
La malbeninda musje ... Cxiutage li tedis al Antipievna3 : ' madame , jxe vu pri , da vodka4 .
Jen nun ni havas ' jxe vu pri !
Mi konfesas : bonon al vi instruis la hunda filo .
Oni ne devus dungi fremdulacxon kiel vartiston . Cxu al nia sinjoro ne suficxis liaj propraj homoj ?
" Mi sentis honton .
Mi min deturnis , dirante : 1 Ebriigxis . 2 Acida senalkohola trinkajxo .
3 Kredeble ekonomino .
4 Mokimitajxo de parolo de la franca instruisto , kiu intermiksis rusajn kaj francajn vortojn . Gxi signifas : sinjorino , mi petas vin -R brandon ! " Lasu min , Saveljicx , mi ne volas trinki teon .
" Sed estis malfacile haltigi Saveljicxon , kiam li komencis prediki .
Jen vidu , Petro=Andreicx , kiel agrable estas dibocxadi !
La kapo doloras , apetito forestas .
Drinkulo tauxgas por nenio .
-L Bonvolu , mia kara , trinki kukuman peklajxakvon kun mielo !
Sed ankoraux pli bone estus refresxigi sin per duonglaseto da brando .
Cxu vi permesas ?
" En la sama momento eniris knabo kaj transdonis al mi letereton de I.=I .
Zurin .
Mi malfermis gxin kaj legis jenon : Kara Petro=Andrejevicx , bonvolu sendi al mi per mia servisto la 100 rublojn , kiujn vi de hieraux al mi sxuldas .
Mi treege bezonas monon .
Servopreta via I.=Zurin .
" Nenio estis farebla .
Mi sxajnigis indiferentan mienon kaj min turnis al Saveljicx -R mia kasisto , mia administranto pri tolajxo kaj cxiaj aferoj -L kun la ordono , pagi al la knabo 100 rublojn .
Kiel ? Por kio ?
" demandis Saveljicx miregigite .
Mi sxuldas al li la monon , mi respondis kiel=eble=plej trankvile .
Vi sxuldas ?
" ripetis Saveljicx , cxiam pli=kaj=pli miregante ;
kiam do vi , sinjoro , havis la tempon , fari tian sxuldon ?
La afero ne sxajnas al mi bona .
Cxu vi volas aux ne , sinjoro , la monon mi ne donos .
" Mi ekpensis , ke se en tia decida momento mi ne venkos la obstinecon de la maljunulo , estos al mi en la estonteco treege malfacile min liberigi de lia protektado .
Tial mi diris , jxetante sur lin fieregan rigardon : Mi estas via mastro , vi estas mia servisto .
La mono apartenas al mi .
Mi gxin lude malgajnis , cxar tia estis mia volo ;
" Saveljicx estis tiel frapita de mia parolado , ke li frapis per la manoj kaj rigidigxis .
Nu , kial vi staras ?
" ekkriis mi kun kolero .
Saveljicx ekploris .
Sinjoro Petro=Andreicx , li diris per vocxo tremanta , ne lasu min morti pro cxagreno .
Mia lumo !
obeu min , maljunulon : bonvolu skribi al tiu rabisto , ke vi estis sxercanta , ke ni ecx ne havas tiom da mono .
Cent rubloj !
Dio kompatema !
Bonvolu skribi al li , ke la gepatroj severege malpermesis al vi ludi alie ol pro nuksoj ...
" Cxesu mensogi , mi interrompis lin severtone , tuj alportu la monon , aux mi vin pusxe forpelos .
" Saveljicx ekrigardis min kun profunda malgxojo kaj iris por alporti mian sxuldon .
Mi sentis kompaton por la maljunulo , tamen mi volis gajni liberecon kaj vidigi , ke mi ne estas plu infano .
La mono estis forsendita al Zurin .
Saveljicx ekrapidis por forveturigi min el la malbeninda gastejo .
Li baldaux revenis , raportante , ke la cxevaloj estas pretaj .
Kun malkvieta konscienco kaj senparola pento mi elveturis el Simbirsko , ne adiaux- inte mian instruinton kaj ne esperante lin vidi iam poste .
Cxapitro II La vojagxo Lando mia , vi landeto , Lando nekonata !
Ne mi mem en vin eniris ja , Kaj ne boncxeval' alveturigis min : Min venigis , la junulon bravan , Vigla juna kuragxec' Kaj fortega em' al ebriec' . ( Antikva popolkanto ) Mia vojagxa meditado ne estis agrabla .
Mia mona malgajno estis , laux tiamaj prezoj , ne sensignifa .
Mi ne povis ne konfesi en la animo , ke mia konduto en la Simbirska gastejo estis malsagxa , kaj mi sentis min kulpa koncerne Savelji- cxon .
Cxio cxi igis min suferi .
La maljunulo malgaje sidis sur la konduksidloko , de mi forturnite ;
li silentis kaj nur grakis de tempo al tempo .
Mi nepre volis repacigxi kun li , sed mi ne sciis , per kio komenci .
Fine mi diris : Nu , nu , cxesu , Saveljicx !
Ni repacigxu !
Mi estas kulpa , mi mem komprenas , ke mi estas kulpa .
Certe , hieraux mi grave pekis , kaj ankaux vin mi malprave ofendis .
Mi promesas de nun konduti pli prudente kaj obei vin !
Nu , ne koleru plu , ni repacigxu !
" He , sinjoro Petro=Andreicx , -R respondis li kun profunda ekspiro , mi koleras kontraux mi mem , mi ja mem estas plej kulpa .
Cxu estis bone lasi vin sola en la gastejo ?
Kion fari nun ?
Ekregis min peko : venis al mi en la kapon la ideo viziti mian baptaninon , la edzinon de la psalmisto . Jen , kio okazis : mi venis al la baptanino kaj restis tie kvazaux arestita . Kia malfelicxo ! Kiel nun mi min montros antaux la okuloj de miaj gemastroj ?
Kion ili diros , eksciinte , ke la infano ludas kaj drinkas ?
" Por konsoli la kompatindan Saveljicxon mi donis al li honorvorton , ke mi neniam poste elspezos sen lia konsento ecx unu grosxon .
Iom=post=iom li trankviligxis , tamen dauxrigante de tempo al tempo murmuretadon al si sub la nazon , balancante la kapon : Cent rublojn !
Ne malgranda sumo !
" Mi trovigxis jam proksime al la celo de mia vojagxo .
Cxirkaux mi kusxis malgajiga dezerta stepo kun multaj montetoj kaj terkavajxoj .
Cxion kovris negxo .
La suno estis subiranta .
La sledo veturis laux mallargxa vojo , gxustadire laux postsigno , lasita de kamparana sledo .
" Pro kio ?
" La vetero ne estas fidinda : venteto ekblovis .
Jen kiel gxi forbalaas la negxon !
" Kio grava gxi estas ?
" Rigardu tien , sinjoro . Cxu vi vidas ?
" La veturigisto montris per sia vipo orienten .
Mi vidas nenion krom blanka stepo kaj sennuba cxielo .
" Ne , sinjoro .
Bonvolu rigardi tien , -L jen tiun nubeton !
" Efektive , mi ekvidis cxe la horizonto blankan nubeton , kiun en la komenco mi opiniis malproksime kusxanta monteto .
La veturigisto klarigis al mi , ke la nubeto antauxsciigas sxtormon .
Mi estis auxdinta pri la tieaj negxaj sxtormoj , kaj mi sciis , ke iufoje tutaj sxargxveturilaroj estis tiam subnegxigitaj .
Saveljicx , subtenante la opinion de la veturigisto , konsilis veturi returnen .
Sed la vento ne sxajnis al mi forta ;
mi esperis atingi la proksiman stacion antaux la veno de sxtormo , kaj mi ordonis veturi pli rapide .
La veturigisto plirapidigis la cxevalojn , cxiam rigardante orienten .
La cxevaloj kuris akorde .
Dume la vento cxiuhore pli kaj pli fortigxis .
La nubeto aliformigxis en blankkoloran nubegon , kiu peze sin levis , kreskante kaj cxiam pli=kaj=pli multe kovrante la cxielon .
Eknegxis , komence malgrandpece , poste ekfalis grandaj negxaj flokoj .
La vento ekmugxis , komencigxis sxtormo .
En unu momento la malhela cxielo kunmiksigxis kun la negxa maro .
Cxio malaperis .
Nu , sinjoro !
" kriis la veturigisto , malfelicxo !
Negxosxtormo !
" Mi elrigardis el sub la kovrajxo de la sledo : cxie cxirkauxe estis mallumo kaj turnoblovo .
La vento mugxegis tiel sovagxe , tiel auxtoritate , ke gxi sxajnis vivanta estajxo ;
negxo kovris min kaj Saveljicxon ;
la cxevaloj ekiris pasxe kaj baldaux haltis .
Kial do vi ne veturas ?
" mi malpacience demandis la veturigiston .
Por kio veturi ? " respondis li , malsuprenirante de la konduksidloko , mi ecx ne scias , kien ni venis : la vojo malestas , kaj mallumo cxirkauxe .
" Mi komencis lin insulti .
Saveljicx defendis lin .
Vi devus tiam kredi al ni , li parolis kolerete , se ni estus revenintaj en la gastejon , vi nun , trinkinte teon , bone dormus gxis mateno ; la ventego cxesus , kaj matene ni dauxrigus nian vojagxon .
Pro kio tiel rapidegi ?
Sxajne ne pro edzigxa festeno ?
" Saveljicx estis prava .
Sed nun nenio plu estis farebla . La negxo falis kaj falis .
Apud la sledo formigxis negxa monteto .
La cxevaloj staris kun mallevitaj kapoj , tremetante de tempo al tempo .
La veturigisto promenis cxirkaux ili , pro nenionfarado ordigante la jungilaron .
Saveljicx murmuradis ;
mi rigardis al cxiuj flankoj , esperante vidi postsignon de iu logxejo aux vojo , sed mi ne povis vidi ion krom la nebulita turnovento .
Subite mi rimarkis ion nigran .
He , veturigisto !
" mi kriis , jen , rigardu -R kio nigra tie vidigxas ?
" La veturigisto fikse alrigardis .
Dio scias , sinjoro , li diris , residigante sin sur la konduksidlokon , sxajne ne sledo , ne arbo , sed io movigxanta .
Kredeble aux lupo aux homo .
" Mi ordonis veturi al la nekonata objekto , kiu tuj ekmovigxis renkonte al ni .
Du minutojn poste apud ni estis homo . He , bonulo !
" kriis al li la veturigisto , diru , cxu vi eble scias , kie trovigxas la vojo ?
" Auxskultu , kamparano , mi diris al li , cxu vi konas la landon ?
" La lando estas konata de mi , respondis la preterpasanto , dankon al Dio , mi gxin estas traveturinta kaj trapasxinta laux- longe kaj lauxlargxe .
Sed rigardu , kia vetero !
Facile estas perdi la vojon .
Mi konsilas al vi halti cxi=tie kaj atendi : eble la ventego kvietigxos , kaj la cxielo serenigxos , -L tiam ni trovos la vojon per la steloj .
" Lia trankvila tono min kuragxigis .
Mi jam decidis , fordonante nin al la dia volo , pasigi la nokton meze de la stepo , kiam subite la preterpasanto vive sidigis sin sur la konduksidlokon , dirante al la veturigisto : Nu , dankon al Dio , proksime estas logxejo .
Turnu dekstren kaj veturu !
" Kial mi veturu dekstren ?
" demandis la veturigisto ne kontente , kie vi vidas la vojon ?
Kompreneble : cxevalo -R mia , jungilaro -L ne via , antauxen do , ne staru1 !
" La veturigisto , sxajnis al mi , estis prava .
Efektive , mi interdiris , kial vi opinias , ke logxejo estas proksime ?
" Lia sagaceco kaj lia subtila flarsento min mirigis .
Mi ordonis al la veturigisto veturi .
La cxevaloj peze pasxis en la profunda negxo .
La sledo malrapide estis movata antauxen , jen suprentirata sur negxan monteton , jen falanta en kavajxon , alterne klinata jen al la dekstra , jen al la maldekstra flanko .
Tio similis navigadon de sxipo sur malkvietaj maraj ondoj .
Saveljicx gxemadis , cxiumomente tusxegante mian flankon .
Mi mallevis la antauxan matkovrajxon , envolvis min en la pelton kaj endormigxis , lulata de la ventega kantado kaj de balancigxado de malrapidega veturado .
Mi eksongxis ion , kion mi neniam poste povis forgesi , kaj en kio mi gxis nun vidas specon de profetajxo , konsiderante la strangajn cirkonstancojn de mia sekvinta vivo .
La leganto senkulpigos min , kredeble sciante laux propra sperto , kiel multe homo inklinas sin fordoni al supersticxoj , malgraux plena malsxato de antauxjugxoj .
Miaj sentoj kaj mia animo trovigxis en tia stato , kiam la reala vivo , cedante al dormaj revoj , kunigxas kun ili en nebulaj 1 Rusa popoldiro . fantomoj de la apenaux komencigxinta dormado .
Al mi sxajnis , ke la sxtormo cxiam ankoraux furiozas , ke ni vagas meze de la negxa dezerto .
Subite mi vidis pordegon kaj enveturis en la korton de nia hejma bieno .
Mia unua penso estis la timo , ke la patro koleros kontraux mi pro la nevola reveno sub la patrodoman tegmenton kaj povos gxin kompreni kiel intencitan malobeon .
Plena de maltrankvilo mi forsaltis de la sledo , kaj mi vidas : mia patrino renkontas min sur la perono kun mieno profunde cxagrena .
Li deziras adiauxi vin !
" Konsternita mi sekvis sxin en la dormocxambron .
Jen mi vidas : la cxambro estas malforte lumigita , cxe la lito staras homoj kun malgxojaj mienoj .
Mi senbrue aliras la liton ;
la patrino sublevas la litkurtenon kaj diras : Andreo Petrovicx !
Pecxjo alveturis : li revenis , eksciinte pri via malsano ! Benu lin .
Kio do ?
Anstataux mia patro , mi vidas en la lito kamparanon nigrebarban , kiu min gaje rigardis .
Miregante mi min turnas al la patrino , demandante : Kion tio signifas ?
Li ne estas la patro .
Por kio do mi petu pri beno tiun kamparanon ?
" -L Tute egale , Pecxjo , respondis la patrino , tio estas via edzigxbena patro ;
" Mi ne volis obei .
Tiam la kamparano salte levigxis de la lito , eltiris hakilon de post la dorso kaj svingis gxin al cxiuj flankoj .
Mi volis kuri , sed jam ne povis ;
la cxambro plenigxis je malvivuloj ;
mi falpusxigxis kontraux kadavroj kaj glitfaletis en sangan malsekajxon ...
La terura kamparano afable min alvokis , dirante : Ne timu , venu , ke mi vin benu !
" Teruro kaj mirego ekposedis min .
En la sama momento mi vekigxis .
La cxevaloj staris .
Saveljicx tenis min je la brako kaj diris : Bonvolu eliri , sinjoro , ni alvenis .
" Kie ?
" mi demandis , frotante la okulojn .
En gastejo .
Helpis sinjoro Dio , ni rekte al la korta barilo venis .
" Mi eligis min el la sledo .
La ventego ankoraux blovis , kvankam kun malpli granda forto .
Estis tiel mallume , ke oni povus al si elpiki la okulon1 .
La mastro renkontis nin cxe la pordego , tenante lanternon sub la basko ; li enirigis nin en cxambron ne vastan , sed suficxe puran ; keno2 lumigis la cxambron . Sur la muro pendis pafilo kaj alta kozaka cxapo .
La mastro , urala kozako , sxajnis viro cxirkaux 60-jara , ankoraux fresxa kaj vigla .
Saveljicx enportis nian skatolon kun provizoj , postulis fajron por prepari teon ;
neniam antauxe teo sxajnis al mi tiel necesa .
La mastro klopode eliris .
Kie do estas nia kondukinto ?
" mi demandis Saveljicxon .
Cxi tie , via mosxto , respondis al mi vocxo de supre .
Mi suprenrigardis al la kusxbreto kaj vidis nigran barbon kaj du brilantajn okulojn .
Sxajne , amiko , vi trafrostigxis ?
" Kiel mi povus ne trafrostigxi , vestita per nura malnova kaftano !
Mi havis pelton , sed -R mi ne malkonfesu la pekon -L hieraux mi gxin lasis kiel garantiajxon cxe drinkejmastro : la frosto sxajnis al mi ne forta .
Mi proponis al nia kondukinto tason da teo ;
li malsuprenvenis de la kusxbreto .
Lia eksterajxo sxajnis al mi rimarkinda . Li estis viro preskaux 40-jara , mezkreska , ne dika , sed largxsxultra .
En lia nigra barbo vidigxis jam grizaj haroj ; liaj vivoplenaj 1 Rusa parolturno .
2 En tiu epoko petrolo ankoraux ne estis uzata , kaj kamparanaj domoj estis ordinare lumigataj per brulanta keno , ensxovita en specialan ingon aux tute simple en murfendon . grandaj okuloj estis eksterordinare movigxemaj .
Lia fizionomio havis esprimon suficxe agrablan , sed friponecan .
La kapharoj estis tonditaj cirkle1 ;
li surhavis dissxiritan kaftanon kaj tataran sakpantalonon .
Mi donis al li tason da teo ;
li gustumis , faris grimacon .
" Mi volonte plenumis lian deziron .
La mastro prenis el sia sxranko botelon kaj glason , aliris , alrigardis lin kaj diris : He , he , denove vi venis en nian landon !
De kie Dio vin alportis ? " Mia kondukinto signifoplene palpebrumis kaj respondis per proverbo : Flugis birdo super kampo , bekis gxi kanabon , jxetis la avino sxtonon , -R maltrafis la birdon .
Nu , kiel fartas la viaj ?
" La niaj ?
" ripetis la mastro , dauxrigante interparolon alegorian , oni volis sonorigi por vespera pregxo , la edzino de la pastro ne permesis : dum la pastro gaste sidis , en tombejo diabloj ridis ...
" Silentu , amiko , respondis la vagulo , kiam estos pluvo , tiam estos fungoj ;
kiu havos fungojn , tiu korbon havos .
Je via sano , Mosxta sinjoro !
" Li prenis la glason , faris krucosignon kaj unuspire eltrinkis la brandon ;
poste li salutis min kaj reiris sur la kusxbreton .
En tiu vespero mi tute ne povis kompreni ilian rabistan interparolon , nur poste mi konjektis , ke gxia temo estis la antauxnelonge kvietigita ribelo de la urala kozaka armeo .
Saveljicx 1 Laux kamparana modo .
auxskultis , ne kasxante grandan malplezuron .
Li suspekte alrigardis jen la mastron , jen la kondukinton .
La gastejo staris izolite en la stepo , malproksime=de kia ajn vilagxo , kaj tre similis rabistan nestegon .
Sed nenio estis farebla .
Ne estis eble ecx pensi pri dauxrigo de la vojagxo .
La maltrankvila humoro de Saveljicx min amuzis . Dume mi min preparis por dormi kaj kusxigis min sur benkon .
Saveljicx arangxis sian dormolokon sur la forno ;
la mastro kusxigis sin sur la plankon .
Baldaux la tuta cxambro ekronkis ; ankaux mi dormis sxtonan dormon .
Vekigxinte matene suficxe malfrue , mi vidis , ke la ventego kvietigxis .
La suno brilis .
Negxo per blindiga tavolo kovris la senliman stepon .
La cxevaloj estis jungitaj .
Mi pagis al la mastro , kiu prenis de ni tiel moderan sumon , ke ecx Saveljicx ne volis disputi kaj marcxandi laux sia kutimo , kaj liaj hierauxaj suspektoj tute malaperis .
Mi vokis la kondukinton , dankis lin pro la al ni donita helpo kaj ordonis al Saveljicx doni al li duonrublan trinkmonon .
Saveljicx sulkigis la vizagxon .
Duonrublan trinkmonon ?
" li mire diris , por kio ?
Cxu por tio , ke vi bonvolis alveturigi lin al la gastejo ?
Bonvolu agi , kiel vi volas , sinjoro , sed ni ne havas superfluajn monrublojn .
" Mi ne povis disputi kontraux Saveljicx .
Nia mono , laux mia promeso , trovigxis en lia plena dispono .
Tamen estis al mi bedauxrinde , ke mi ne povis dece danki la homon , kiu nin savis , se ne el malfelicxo , almenaux el situacio tre malagrabla .
Bone , mi diris tute trankvile , se vi ne volas doni duonrublon , alportu iun el miaj vestoj .
Li ja estas vestita ne suficxe varme .
Donu al li mian leporfelan palton .
" Kompaton , sinjoro Petro=Andreicx !
" diris Saveljicx , por kio servos al li via leporfela palto ?
La hundo ja fordrinkos gxin en la unua renkontota gastejo .
" Ne estas via zorgo , maljunuleto , diris la vagulo , cxu mi gxin fordrinkos aux ne .
Lia mosxto malavare donacas al mi sian propran sinjoran palton : tia estas lia sinjora volo , kaj via sklava devo estas ne disputi , sed obei .
" Dion vi ne timas , rabulo , kolere sin turnis al li Saveljicx , vi ja vidas , la mosxta infano ne estas ankoraux tute prudenta , kaj vi gxojas , ke vi povas lin prirabi pro lia naiveco .
Por kio vi bezonas la sinjoran palton ?
Vi ecx ne povus gxin surtiri sur viajn malbenindajn sxultrojn .
" Mi petas vin , Saveljicx , cxesu sagxumi , mi diris al mia vartisto , tuj alportu la palton !
" Sinjoro Dio !
" gxemis nia Saveljicx , la leporfela palto ja estas preskaux nova !
Se vi al iu alia donacus , sed ne al drinkulo cxifonvestita .
" Tamen la leporfela palto aperis .
La kamparano tuj gxin prove vestis .
Efektive , la palto , kiu ecx por mi jam ne tute tauxgis , estis por li iom malvasta .
Tamen li sagace trovis rimedon kaj , antaux=ol gin surtiri , malkudris gxin kelkloke .
Saveljicx preskaux plorgxemis , auxdante la krakon de fadenoj .
La vagulo estis tre kontenta , ricevinte mian donacon .
Li akompanis min gxis la sledo kaj diris kun profunda saluto : Dankon , via sinjora mosxto !
Dio vin rekompencu por via virto .
Neniam mi forgesos vian malavarecon .
" Li ekiris laux la hierauxa vojo , dum mi ekveturis plu , donante neniun atenton al Saveljicx , kaj baldaux mi forgesis pri la hierauxa sxtormo , pri nia kondukinto kaj pri la leporfela palto .
Alveninte en Orenburgo , mi tuj prezentis min al la generalo .
Mi ekvidis viron de alta kresko , sed jam kurbigxintan pro maljuneco .
Liaj longaj haroj estis jam tute blankaj .
Lia malnova kolorperdinta uniforma surtuto rememorigis militiston el la epoko de Anna=Ivanovna1 ; li parolis kun rimarkebla germana akcento .
Mi enmanigis al li la leteron de mia patro .
Auxdinte tiun nomon , li rapide rigardis min : Mia Dio !
" li diris , sxajne , antaux nelonge Andreo=Petrovicx estis en via agxo , kaj jen : kian bravulon-filon li jam havas !
Ha , tempo , tempo !
" Li malsigelis la leteron kaj eklegis gxin duonvocxe , farante proprajn rimarkigojn : " ' Estimata sinjoro Andreo=Karlovicx , mi esperas , ke via ekscelenco ... ' Por kio tia ceremonieco ! Fi , kial li ne hontas ?
Certe , disciplino estas afero plej grava , tamen cxu oni skribas tiamaniere al sia malnova kamarado ?
-L ' ...
ekscelenco ne forgesis ...
m. m ... ' kaj ... kiam ...
la mortinta cxefmarsxalo Münich ...
la militiro ...
ankaux Karolinjon=... '=He , Bruder2 , do li ankoraux memoras niajn tiamajn petolajxojn ?
...
Nun pri la afero ...
' al vi mian petolulon ... m. m ...
' teni en erinacaj gantoj ...
Kio estas tio , ' erinacaj gantoj ?
... Kio estas tio , ' erinacaj gantoj ?
Tio , versxajne , estas rusa proverbo ...
" ripetis li , sin turnante al mi .
Tio signifas , respondis mi kun mieno plej senkulpa , trakti kun mildeco , ne tro severe , donadi pli da libereco , t. e. teni en erinacaj gantoj .
" M .
m ...
mi komprenas ...
' kaj ne donadi al li multan liberecon ...
Ne , videble , la ' erinacaj gantoj signifas ion alian ...
' Aldone=... lian pasporton ... Kie gxi estas , via pasporto ?
Ha , jen ...
' Informi la Simeonan regimenton ... Nu , bone , bone .
1 Imperiestrino de Ruslando de 1730 gxis 1740 . 2 Germ .
frato . Mi cxion faros ...
fine li trovis la tonon ... k. t.p. kaj t. p. -R Nu , mia kara !
" li diris , finleginte la leteron kaj metinte flanken mian pasporton , cxio estos farata : vi estos transregistrata kiel oficiro en la regimenton .
Sed por=ke vi dume ne perdu la tempon , veturu morgaux en la Bjelogorskan citadelon , kie vi restos sub komando de kapitano Mironov , viro bona kaj honesta .
Tie vi estos efektiva militisto , vi lernos disciplinon .
En Orenburgo vi havas nenion por fari : distreco malutilas al junuloj .
Sed hodiaux mi petas vin veni al mi por tagmangxi .
" De horo al horo farigxas al mi pli malfacile !
" pensis mi ;
kion utilis al mi , ke mi preskaux de naskigxo jam estis gvardia sergxento ?
Kion mi per tio profitis ?
" Mi tagmangxis cxe Andreo=Karlovicx kune kun lia maljuna adjutanto .
Severa germana ekonomio regis cxe lia tablo , kaj mi pensis , ke la timo vidi plurfoje min gasto cxe lia frauxla mangxotablo , estis ioma kialo de mia rapida forsendo en la garnizonon .
En la sekvanta tago mi adiauxis la generalon kaj ekveturis al la por mi destinita oficloko .
Cxapitro III La citadelo Logxas ni en fortikajxo , Pan' kaj akvo nia mangxo .
Sed se venos por regal' Malamikoj kun batal' , Faros bonan ni festenon : Sxargos nian pafilegon . ( Soldata kanto ) La Bjelogorska citadelo trovigxis 40 verstojn de Orenburgo .
La vojo kondukis laux la kruta bordo de Uralo .
La rivero ankoraux ne estis glaciigxinta , kaj gxiaj plumbonigraj ondoj malgaje ruligxis inter la unuformaj bordoj , kovritaj de blanka ne- gxo .
Transe etendigxis la kirgiza stepo .
Mi enprofundigxis en meditado , plejparte malgaja .
La garnizona vivo ne estis por mi alloga .
Mia imago penadis fari al mi la bildon de kapitano Mironov , mia estonta estro , kaj mi prezentis lin al mi kiel severan , malbonkoran maljunulon , nenion konsiderantan krom militista servado kaj pretan , pro cxia bagatelo teni min sub akvopana aresto .
Dume iom post iom krepuskigxis .
Ni veturis suficxe rapide .
Cxu malproksime ankoraux estas la citadelo ?
" mi demandis la veturigiston .
Proksime , li respondis , jen , gxi jam estas videbla .
" Mi rigardis al cxiuj flankoj , atendante vidi minacajn bastionojn , turojn kaj remparon , sed mi vidis nenion krom mizera vilagxo , cxirkauxita de traba barilo .
Cxe unu flanko staris tri-kvar amasegoj da fojno , cxe la alia flanko kurbigxinta ventmuelejo kun bastaj flugiloj negligxe pendantaj .
Kie do estas la citadelo ?
" mi mire demandis .
Jen gxi estas , respondis la veturigisto , montrante la vila- gxon . En la sama momento ni veturis internen .
Cxe la cxefa pordego ni vidis malnovan pafilegon el kruda fero ;
la stratoj estis mallargxaj kaj kurbaj , la dometoj malaltaj kaj plejparte pajlo-kovritaj .
Mi ordonis veturi al la citadelestro , kaj post momento la sledo haltis antaux ligna dometo , staranta sur altajxo , apud pre- gxejo , same ligna .
Neniu venis al ni renkonte .
Mi eniris la vestiblon kaj malfermis la pordon de la antauxcxambro .
Maljuna invalido , sidanta sur tablo , estis kudranta bluan flikajxon al kubuto de verda uniforma surtuto .
Mi petis lin , ke li min anoncu .
Eniru , kara sinjoro , respondis la invalido , la domanoj estas hejme .
" Mi eniris puran cxambreton , arangxitan laux antikva modo .
En angulo staris sxranko kun vazaro ;
surmure pendis oficira diplomo en vitrumita kadro ;
apude -L aliaj ornamajxoj en formo de malmultekostaj pentrajxoj , prezentantaj la venkojn cxe Küstrin kaj Ocxakov , ankaux la elektadon de fiancxino kaj la enterigon de kato .
Apud la fenestro sidis maljunulino en talivesto kaj kun tuko sur la kapo .
Sxi estis okupita per malvolvado de fadenaro , kiun tenis per la disetenditaj brakoj maljunulo kun difektita okulo , en oficira uniformo .
Kion vi deziras , karulo ?
" sxi demandis , dauxrigante sian laboron .
Mi respondis , ke mi alveturis por militista servado , kaj ke mi venas nun al sinjoro kapitano , plenumante mian ofican devon .
Mi jam estis min turnonta al la unuokula maljunulo , preninte lin por la citadelestro , sed la mastrino interrompis la de mi parkere lernitan parolon .
Ivan Kuzmicx ne estas hejme , sxi diris , li iris viziti patron1 Gerasim ;
sed tio estas por vi indiferenta , karulo : mi estas lia edzino .
Bonvolu nin ami kaj favori .
Sidigxu , mi petas !
" Sxi vokis servistinon kaj ordonis venigi policiston .
La maljunulo scivole rigardis min per sia sola vidanta okulo .
Mi kuragxas demandi , sinjoro , li diris , en kiu regimento vi bonvolis servi ?
" Mi kontentigis lian scivolon .
" Mi respondis , ke tia estas la volo de mia estraro .
Kredeble pro la por gvardia oficiro ne tute konvena konduto ?
" dauxrigis la senlaca demandanto .
Cxesu babili sensencajxon !
" sin turnis al li la edzino de la kapitano , cxu vi ne vidas , ke la juna sinjoro lacigxis de vojagxo , do ne povas nun esti por li interesa via babilado .
Tenu pli rekte la brakojn ...
Sed vi , karulo , sxi dauxrigis , sin turnante al mi , ne malgxoju , ke oni vin sendis en nian dezerton !
Vi ne estas la unua nek la lasta .
Iom=post=iom vi alkutimigxos .
Aleksej Ivanovicx=Sxvabrin jam antaux tri jaroj estis al ni sendita -R pro mortigo : Dio scias , kiel li lasis la pekon lin ekposedi .
Jen , bonvolu ekscii : li estis eksterurbe kun kolego-leuxtenanto ;
ambaux havis cxe si spadojn , -L kaj jen ili komencis sin pikadi reciproke , kaj Aleksej=Ivanovicx mortigis la leuxtenanton en cxeesto de du atestantoj !
Kio estis farebla ? De peko kaj mizero estas plena la tero ...
" 1 Pastron oni ofte nomas patro .
" diris al li la edzino de la kapitano : vi devas sercxi logxejon por sinjoro oficiro , -R ion puran .
" Jes , Vasilisa=Jegorovna , respondis la policisto , cxu eble ni enlogxigu lian mosxton cxe Ivan=Polejxaev ?
" Ne fantaziacxu , Maksimicx , diris la edzino de la kapitano , cxe Polejxaev tute mankas loko ;
li ja estas mia baptano kaj ne forgesas , ke ni estas liaj geestroj .
Logxigu sinjoron oficiron ...
" Petro Andreicx .
" Logxigu do sinjoron Petro=Andreicx cxe Simeono=Kuzov .
La fripono lasis sian cxevalon sin pasxti en mia legomgxardeno .
Nu , Maksimicx , cxu cxio estas en ordo ?
" Ivan Ignatjicx , diris la maljunulino al la unuokula maljunulo , bonvolu esplori la malpacon inter Prohxorov kaj Ustinja , kiu el ili estas prava , kiu malprava .
Sed punu ilin ambaux ! Nu , Maksimicx , iru kun Dio !
-L Petro=Andreicx , Maksimicx tuj montros al vi vian logxejon .
" Mi adiauxe salutis .
La policisto alvenigis min al dometo , staranta sur alta riverbordo , cxe la limo de la citadelo .
Duono de la dometo estis okupata de la familio de Simeono=Kuzov , la duan duonon oni destinis por mi .
Gxi konsistis el unu cxambro , suficxe pura , duonigita per vando , ne atinganta la plafonon .
Saveljicx tuj sin ekokupis per arangxado de niaj ajxoj . Mi rigardis tra la mallargxa fenestro .
Antaux mi etendigxis 1 Virina nomo . malgajiga stepo .
Ne rekte kontraux nia dometo staris kelke da kamparanaj domoj ;
sur la strato promenis kokinoj .
Maljunulino staris sur perono kun trogeto , kunvokante porkojn , kiuj respondis al sxi per amika gruntado .
Jen en kia landangulo mi estis kondamnita pasigi mian junecon .
Cxagreno ekposedis min ; mi foriris de la fenestro kaj enlitigxis , ne vespermangxinte , malgraux la admonoj de Saveljicx , kiu ripetadis cxagrenite : Sinjoro Dio !
La infano nenion mangxas !
Kion diros nia sinjorino , se la infano malsanigxos !
" En la sekvanta mateno , kiam mi apenaux komencis min vesti , la pordo malfermigxis , kaj en la cxambron eniris juna , ne altkreska oficiro , kun vizagxo brunhauxta , ne bela , sed mirige movigxema .
Bonvolu senkulpigi min , li diris france , ke mi senceremonie venas por konatigxi kun vi .
Hieraux mi eksciis pri via alveno ; la deziro denove vidi homan vizagxon tiel ekregis min , ke mi ne eltenis .
" Mi konjektis , ke tio estis la oficiro forsendita el la gvardio pro duelo .
Ni rapide interkonatigxis .
Sxvabrin estis homo inteligenta .
Liaj paroloj estis spritaj kaj interesaj .
sed venis la invalido , kiu hieraux flikis sian uniformon en la antauxcxambro de la citadelestro , kaj je la nomo de Vasilisa Jegorovna invitis min al ili por tagmangxo .
Sxvabrin proponis min akompani .
Alirante la domon de la citadelestro , ni vidis sur la placo dudek maljunajn invalidojn kun longaj harligoj kaj en triangulaj cxapoj .
Ili estis starigitaj fronte .
Antaux ili staris la citadelestro , maljunulo vigla , altkreska , en konusa cxapeto kaj en hxalato .
Vidinte nin , li nin aliris , diris al mi kelkajn afablajn vortojn kaj dauxrigis la komandadon .
Ni iom haltis por observi la militekzercadon , sed li petis nin iri al Vasilisa=Jegorovna , promesante veni tuj post ni .
Cxi tie , li aldonis , vi havas nenion por rigardi .
" Vasilisa=Jegorovna akceptis min maloficiale kaj bonkore ; sxi traktis min kiel sian dejarcentan konaton .
La invalido kaj Palasxka preparis la tablon .
Kial mia Ivan=Kuzmicx hodiaux tiel longe instruas ?
" diris la edzino de la kapitano .
Palasxka , voku la sinjoron por tagman- gxi !
Kie do estas Masxa ?
" En la cxambron eniris junulino 18-jara , rondvizagxa , rugx- vanga , kun helblondaj haroj , glate kombitaj malantauxen de la oreloj , kiuj en tiu momento arde brulis .
Cxe la unua rigardo sxi ne tre placxis al mi .
Mi rigardis sxin kun antauxjugxo .
Sxvabrin estis priskribinta al mi Masxan , la filinon de nia estro , kiel absolutan stultulinon .
Marja Ivanovna sidigis sin en angulon kaj ekkudris .
Dume oni alportis brasikan supon .
Vasilisa Jegorovna , ne vidante la edzon , duan fojon sendis Palasxkan por venigi la mastron .
Diru al la sinjoro : la gastoj jam atendas , la supo malvarmigxas .
" La kapitano baldaux venis , akompanata de la unuokula maljunulo .
Kion vi faras , mia kara ?
" diris al li la edzino , la mangxo jam delonge estas sur la tablo , sed vin oni neniel povas alvenigi .
" Cxar , Vasilisa=Jegorovna , mi estis okupita per militekzercado : la soldatojn mi instruis .
" Bagatelo !
" rediris la edzino de la kapitano , nuraj paroloj pri via instruado , -R la soldatoj nenion de vi lernos , kaj vi ja mem ne multon komprenas pri la afero .
Pli bone estus , se vi sidus hejme kaj pregxus al Dio .
Karaj gastoj , bonvolu altabligxi !
" Ni sidigxis por tagmangxi .
Vasilisa Jegorovna ecx por momento ne cxesis paroli kaj supersxutis min per demandoj : kiuj estas miaj gepatroj , cxu ili vivas ankoraux , kie ili logxas , cxu ricxaj ili estas ?
Auxdinte , ke mia patro posedas 300 kamparanojn , sxi diris : Cxu vere ?
Ekzistas do ankoraux ricxaj homoj en la mondo !
Sed ni , karulo , posedas unu solan servutulinon , jen tiun Palasxkan ;
tamen , dank' al Dio , ni ankaux ne malbone vivas .
Unu zorgon mi havas !
Masxa estas en agxo de edzinigxo , sed kian doton sxi povus havi ?
Kombilon , elbrancxan balailon kaj tri kopekojn da mono ( pardonu min Dio !
) : cxio cxi suficxos por sin bani en sxvitbanejo1 .
" Mi ekrigardis Masxan : sxi forte rugxigxis , kaj ecx larmeroj gutis sur sxian teleron .
Mi ekkompatis sxin kaj rapidis sxangxi la temon de la interparolado .
" De kiu vi tion auxdis , karulo ?
" demandis Ivan=Kuzmicx .
En Orenburgo oni gxin al mi diris ! " respondis mi .
Sensencajxo ! " diris la citadelestro , cxe ni jam delonge malestas iuj famoj pri atakado .
La basxkiroj nun estas fortimigitaj ; ankaux la kirgizojn oni dece prudentigis .
Ili certe ne kuragxos 1 Rusa popolamaso sin vergas en sxvitbanejo per mallongaj foliricxaj balailoj , moligitaj en varmega akvo .
" Cxu vi ne timas , dauxrigis mi , min turnante al la edzino de la kapitano , resti en la citadelo meze de tiaj dangxeroj ?
" Ni alkutimigxis , karulo , respondis sxi .
" Antaux dudek jaroj , kiam oni nin el la regimento translogxigis cxi tien , Dio scias , kiel mi timis tiujn malbenindajn malpiulojn !
Cxiufoje , kiam mi vidis linkofelan cxapon aux auxdis iliajn krietantajn vocxojn , kredu , sinjoro , mia koro kuntirigxis .
" Vasilisa Jegorovna estas sinjorino kuragxega , grave diris Sxvabrin .
Ivan Kuzmicx povas tion certigi .
" Jes , jes , diris Ivan=Kuzmicx , la virino ne apartenas al deko da timuloj1 .
" Cxu Marja=Ivanovna estas same kuragxa kiel vi ? " mi demandis la mastrinon .
Cxu kuragxa estas Masxa ?
" respondis la patrino , ne , Masxa estas timemulino .
Gxis nun sxi ne povas auxdi pafilan sonon , cxiam sxi tuj ektremetas .
Kiam antaux du jaroj Ivan=Kuzmicx elpensis pafigi nian pafilegon en mia nomfesto , tiam sxi , karulino , preskaux mortis pro teruro .
De tiam ni tute ne=plu pafigas la malbenindan pafilegon .
" Nia tagmangxo estis finita . La kapitano kaj lia edzino iris por dormi ;
1 Rusa parolturno .
Cxapitro IV La duelo Konsentite !
...
Sinjoro , ekokupu vian pozicion , Trapikos mi figuron vian tuj per spado ... ( Knjajxnin ) Pasis kelke da semajnoj , kaj mia vivo en la Bjelogorska citadelo farigxis por mi ne nur tolerebla , sed ecx agrabla .
En la familio de la citadelestro mi estis akceptata kiel parenco .
La geedzoj estis homoj plej respektindaj .
Ivan Kuzmicx , filo de simpla soldato , komencis sian servadon kiel soldato kaj nur poste ricevis oficiran rangon ;
li estis do simplulo tute ne klera , sed homo plej honesta kaj bona . Lia edzino estris lin , kio konformigxis kun lia senzorgemo .
Vasilisa Jegorovna konsideris liajn oficajn aferojn same kiel siajn mastrumajn kaj administris la citadelon same kiel sian domon .
Marja Ivanovna baldaux cxesis min eviti . Ni interkonatigxis .
Mi trovis en sxi frauxlinon prudentan kaj senteman .
Nerimarkeble mi ekamis la bonan familion , ecx la unuokulan garnizonan leuxtenanton Ivan=Ignatjicx , al kiu Sxvabrin kalumnie imputis malpermesitajn interrilatojn kun Vasilisa=Jegorovna , kio ne havis ecx ombron de ver- sxajneco ;
sed por Sxvabrin tio estis indiferenta .
Mi estis promociita oficiro .
Miaj servadaj devoj ne estis tro malfacilaj .
En la de Dio protektata citadelo ne okazis militparadoj , nek ekzercado aux gardostarado .
La citadelestro iafoje propravole instruis la soldatojn , sed gxis nun li ne sukcesis atingi , ke ili diferencigu senerare la dekstran flankon de la maldekstra .
Sxvabrin havis kelkajn francajn librojn .
Mi komencis legi , kaj en mi naskigxis amo por literaturo .
Matene mi legadis aux ekzercigxis en tradukado , ecx en verkado de versajxoj ;
preskaux cxiutage mi tagmangxis cxe la citadelestro , kie mi ordinare pasigis la reston de la tago .
Vespere vizitis ilin iafoje patro Gerasim kun sia edzino Akulina=Pamfilovna , la unua sciigantino de novajxoj en la tuta cxirkauxejo .
Sxvabrinon mi , kompreneble , vidis cxiutage ; sed de horo al horo la interrilatoj kun li igxis por mi malpli agrablaj .
Lia cxiama mokado pri la familio de la citadelestro tute ne placxis al mi , precipe liaj ofendaj dirajxoj pri Marja=Ivanovna .
En la citadelo malestis kroma societo , sed mi ecx ne deziris kroman .
Malgraux la antauxdiroj , la basxkiroj ne ribelis .
Paco regis en la cxirkauxejo de nia citadelo .
Sed tute neatendite interrompis gxin interna malpacigxo .
Mi jam cxi supre menciis pri miaj literaturaj ekzercoj .
Miaj provoj estis por la tiama epoko suficxe bonaj , kaj la poeto Aleksandr=Petrovicx=Sumarokov kelkajn jarojn poste ilin tre lauxdis .
Foje mi sukcesis verki kanteton , pri kiu mi mem estis tre kontenta .
Konate estas , ke verkistoj iafoje sub formo de konsilanto sercxas bonvolan auxskultanton .
Do , transskribinte mian kanteton , mi portis gxin al Sxvabrin , kiu sola en la tuta citadelo estis kapabla taksi la valoron de la versajxo .
Post mallonga antauxparolo mi eltiris el la posxo mian kajeron kaj legis al li jenan versajxon : Ampasion forigante , Penas sxin forgesi mi , Kaj , ahx , Manjon evitante , Liberigxon sercxas mi .
Sed rigardon helradian Vidas mi en cxiu hor' ;
Gxi delogis koron mian , Mian pacon pelis for .
Kiel vi trovas la kanteton ?
" mi demandis Sxvabrinon , atendante decan lauxdon .
Sed je mia cxagreno Sxvabrin , ordinare plena de indulgemo , cxi=tiun fojon kategorie konstatis , ke mia kanteto ne estas bona .
Kial ?
" mi demandis , kasxante mian malkontenton .
" Li prenis mian kajeron kaj komencis senkompate kritiki cxiun strofon , cxiun vorton , primokante min en plej ofenda maniero .
Mi ne povis tion toleri , eltiris el liaj manoj la kajeron , dirante , ke neniam plu mi montros al li miajn versajxojn .
Sxvabrin mokis ankaux pri tiu mia minaco .
Ni vidu , cxu vi tenos vian parolon : la versfaristoj ja bezonas auxskultantojn ne malpli=ol Ivan=Kuzmicx bezonas karafon da brando antaux tagmangxo .
Sed diru al mi , kiu estas tiu Manjo , al kiu vi eldiras ampasion kaj delikatajn sentojn ?
Cxu ne Marja=Ivanovna ?
spondis mi , sulkigante la frunton .
Mi ne deziras auxdi vian opinion nek viajn konjektojn .
" Ho , ho !
Ambicia versfaristo kaj modesta amanto !
" dauxrigis Sxvabrin , min incitante cxiam pli=kaj=pli .
Tamen sekvu mian amikan konsilon : se vi deziras havi sukceson , mi konsilas agi ne per kantetoj .
" Kion tio signifas , sinjoro ?
Bonvolu klarigi !
" Volonte .
Gxi signifas , ke se vi volas , ke Marja=Ivanovna vizitu vin en vesperaj horoj , donacu al sxi orelringojn anstataux viajn amkantetojn .
" Mia tuta sango ekbolis .
Kial vi havas pri sxi tian opinion ?
" mi demandis , pene retenante mian indignon . Kial ?
" ripetis Sxvabrin kun infera rideto , cxar mi lauxsperte konas sxiajn kutimojn kaj morojn .
" Vi mensogas , malnoblulo !
" mi kriis tute furioza .
Vi mensogas plej senhonte ...
" Lia vizagxkoloro sxangxigxis .
Tio ne pasos por vi senrezulte : vi donos al mi kontentigon . " Volonte .
Kiam vi deziras ?
" respondis mi gxojigite .
En tiu momento mi estis preta lin dissxiri .
Mi tuj iris al Ivan=Ignatjicx kaj trovis lin sidanta kun kudrilo en la manoj : plenumante la komision de la edzino de la kapitano , li surfadenigis fungojn sekigotajn por vintra uzado .
Ha , Petro=Andreicx !
" li diris , vidante min .
Bonvenon !
Pro kio Dio vin alvenigis ? Pro kiaj aferoj , se mi kuragxas demandi ?
" Per malmultaj vortoj mi klarigis al li , ke mi malpacigxis kun Aleksej=Ivanovicx , kaj ke mi petas lin , Ivanon=Ignatjevicx , esti mia duelatestanto .
Li finauxskultis min plej atente , fiksante sur min sian sole vidantan okulon .
Vi bonvolis diri , li ripetis , ke vi volas mortpiki Aleksejon=Ivanovicx , kaj ke vi deziras havi min kiel atestanton cxe tio ?
Cxu jes , se mi kuragxas demandi ?
" Jes , jes !
" Indulgu , Petro=Andreicx !
Kion vi elpensis ?
Vi malpacigxis kun Aleksej=Ivanovicx ?
Kio grava gxi estas ?
Insulto ne algluigxas .
Se li vin insultis , vi lin same insultu ;
se li vin frapis sur viza- gxon , vi frapu lin sur orelon , frapu duan fojon , trian fojon , -L kaj vi disigxu ;
poste ni vin repacigos .
Cxar cxu bone estas mortpiki sian proksimulon , se mi kuragxas demandi ?
Se efektive vi lin mortpikos , nu bone !
ni lasu lin ... mi mem lin ne sxatas ...
Sed povas ja okazi , ke li vin traboros ! Cxu bona tio estos ?
Kiu tiam restos malsagxulo , se mi kuragxas demandi ?
" La rezonado de la prudenta leuxtenanto min tute ne sxancelis .
Mia decido estis firma .
Kiel vi volas , diris Ivan=Ignatjicx , faru , kiel vi volas .
Sed por kio do mi estu via atestanto ?
Por kio ?
Du viroj interbati- gxas , -R cxu neviditajxo tio estas , se mi kuragxas demandi ?
Dankon al Dio , mi partoprenis militon kontraux Svedujo , kontraux turkoj , multon ja mi estas vidinta .
" Mi komencis koncize klarigi al li la devon de sekundanto , sed Ivan=Ignatjicx neniel povis min kompreni .
" Mi ektimis kaj petis Ivanon=Ignatjicx nenion diri al la citadelestro ;
kun granda peno mi sukcesis lin konvinki : li donis honorvorton , kaj mi foriris .
La vesperon mi pasigis lauxkutime cxe la citadelestro .
Mi penis sxajnigi gajecon kaj trankvilanimecon , por ne veki suspekton kaj eviti tedan demandadon , sed , mi konfesas , al mi mankis la anima indiferenteco , pri kiu ordinare fanfaronas homoj , trovigxantaj en mia situacio .
En tiu vespero mi estis inklina al sentimentaleco .
Marja Ivanovna ravis min pli=ol ordinare .
La penso , ke eble mi vidas sxin la lastan fojon , estis kortusxa .
Ankaux Sxvabrin cxeestis .
Mi vokis lin flanken kaj informis lin pri mia interparolo kun Ivan=Ignatjicx .
Por kio ni bezonas sekundantojn ?
" li diris seke , ni ja povas arangxi la aferon sen ili .
" Ni interkonsentis dueli malantaux la fojnamasegoj apud la citadelo kaj veni tien morgaux matene antaux la sepa .
Nia interparolo lauxvide estis tiel amika , ke Ivan=Ignatjicx pro gxojo preskaux elbabilis la sekreton .
Jen , delonge vi devus same fari , kiel nun , li diris al ni kun kontenta mieno , pli multe valoras paco malbona ol malpaco plej bona , kontenteco ja estas pli bona ol ricxeco .
" Pri kio vi parolas , Ivan=Ignatjicx ?
" demandis la edzino de la kapitano , kiu en angulo de la sama cxambro dismetadis kartojn , sortodivenante , mi ne bone auxdas .
" Ivan=Ignatjicx rimarkis miajn signojn de malkontento kaj , rememorante sian promeson , konfuzigxis kaj ne sciis , kion respondi .
Sxvabrin tuj rapidis helpi al li .
Ivan Ignatjicx , li diris , aprobas nian repacigxon .
" Kun kiu vi malpacis , karulo ?
" Okazis akra disputo inter mi kaj Petro=Andreicx .
" Pro kio ?
" Pro vera bagatelo , pro kanteto .
" Bona kialo !
Kanteto ?
Rakontu , Aleksej=Ivanovicx , kiel okazis la afero ? " Jen kiel !
Petro Andreicx antaux nelonge verkis kanteton kaj , hieraux ekkantis gxin en mia cxeesto , sed mi interrompis lin , ekkantante mian amatan arion : Kapitana vi filin' Ne promenu nokte sen fin' ! Kaj ni malpacigxis .
Petro Andreicx en la komenco ekkoleris , poste li konsentis , ke cxiu estas libera , kanti kion ajn laux sia placxo .
Per tio finigxis la afero .
" La senhonteco de Sxvabrin min preskaux furiozigis .
Sed neniu krom mi komprenis liajn trivialajn aludojn , almenaux neniu ilin atentis .
La konversacio transiris de kantetoj al verkistoj , kaj la citadelestro diris , ke cxiuj verkistoj estas dibocxuloj kaj drinkemuloj , kaj amike konsilis al mi cxesigi versfaradon kiel okupon , malhelpantan bonan oficservadon kaj al nenio bona kondukantan .
La cxeesto de Sxvabrin estis por mi netolerebla .
Mi baldaux adiauxis la citadelestron kaj lian familion ;
reveninte hejmen , mi esploris mian spadon , gxian akrecon kaj enlitigis , ordoninte al Saveljicx veki min morgaux antaux la sepa .
En la sekvanta tago mi jam staris je la destinita horo malantaux la fojnamasegoj , atendante mian kontrauxulon .
Baldaux li venis .
Oni povas nin surprizi , li diris , ni devas rapidi .
" Ni demetis la surtutojn , restis en kamizoloj kaj elingigis la spadojn .
En la sama momento de post la fojnamasegoj aperis Ivan=Ignatjicx kaj kvin invalidoj .
Li postulis , ke ni iru al la kapitano .
Ni obeis kun granda bedauxro ;
la soldatoj nin cxirkauxis , Ivan=Ignatjicx iris antauxen , kondukante nin kun triumfo kaj pasxante eksterordinare grave .
Ni eniris en la domon de la estro .
Ivan Ignatjicx malfermis la pordon , solene raportante : Jen mi alkondukis ilin !
" Vasilisa=Jegorovna venis renkonte al ni .
Ha , karaj sinjoroj !
Kion vi faris ? Cxu eble ?
Kio ? Arangxi mortigon en nia citadelo ?
Ivan Kuzmicx , tuj arestu ilin !
Petro Andreicx , Aleksej=Ivanovicx , tuj fordonu viajn spadojn , jes , fordonu !
Palasxka , forportu la spadojn en la provizejon .
Petro Andreicx , tion=cxi mi ne atendis de vi .
Cxu vi ne hontas ?
Ni lasu Aleksejon=Ivanovicx : li pro mortigo estas forpelita el la gvardio , li ecx Dion ne kredas .
Sed vi ?
Por kio vi lin imitas ?
" Ivan=Kuzmicx plene konsentis kun sia edzino kaj aldonis : Auxskultu do : Vasilisa=Jegorovna diras la veron .
Duelado estas oficiale malpermesita de la militista regularo .
" Dume Palasxka prenis niajn spadojn kaj forportis ilin en la provizejon .
Mi ne povis ne ridi .
Sxvabrin konservis sian gravecon .
Malgraux mia plena respekto por vi , li diris al Vasilisa=Jegorovna kun mieno tute indiferenta , mi ne povas ne rimarkigi , ke vi vin senkauxze maltrankviligxas , elmetante vin al via jugxo .
Lasu tion al Ivan=Kuzmicx : tio ja estas lia afero .
" Ha , mia kara !
" interrompis Vasilisa=Jegorovna .
Cxu edzo kaj edzino ne estas unu animo kaj unu karno ?
Ivan Kuzmicx , ne prokrastu !
Tuj sidigu ilin en malsamajn angulojn por panakva aresto , por=ke elvaporigxu ilia tuta malsagxo ;
patro Gerasim siavice surmetu sur ilin eklezian punon , por=ke ili elpetu por si pardonon de Dio kaj pentu antaux la homoj .
" Ivan=Kuzmicx ne sciis , je kio decidigxi .
Marja Ivanovna estis tre pala .
Iom=post=iom la ventego kvietigxis , la edzino de la kapitano trankviligxis kaj ordonis al ni kisi unu=la=alian .
Palasxka alportis niajn spadojn .
Ni forlasis la domon lauxvide repaci- gxintaj .
Ivan lgnatjicx nin akompanis .
" Je sankta Dio , mi nenion diris al Ivan=Kuzmicx , respondis li ;
Vasilisa Jegorovna cxion divenis kaj rakontigis al si cxion .
Sxi faris siajn disponojn sen scio de la kapitano .
Cetere , ni danku Dion , ke cxio tiel finigxis .
" Kun tiuj vortoj li sin turnis al sia hejmo , kaj Sxvabrin kaj mi restis solaj .
Nia afero ne povas esti finita tiamaniere , mi diris al li .
Kompreneble , respondis Sxvabrin , vi per via sango respondos al mi pro via aroganteco .
Sed sendube nun ni cxiam estos observataj .
Dum kelke da tagoj ni devos hipokriti .
Gxis revido !
" Ni disigxis , kvazaux nenio estus okazinta .
Reveninte al la citadelestro , mi lauxkutime sidigxis apud Marja=Ivanovna .
Ivan Kuzmicx ne estis hejme ; Vasilisa=Jegorovna estis okupita per mastrumaj klopodoj .
Ni interparolis duonvocxe . Marja Ivanovna kortusxe riprocxis min pro la maltrankvilo kauxzita per mia malpaco kun Sxvabrin .
Mi preskaux mortis pro teruro , sxi diris , kiam oni diris al ni , ke vi estas duelontaj per spadoj .
Kiel strangaj estas la viroj !
Pro unu sola vorto , pri kiu ili kredeble post semajno tute forgesos , ili estas pretaj dueli kaj per tio oferi ne nur sian vivon , sed ecx sian konsciencon kaj la bonstaton de tiuj , kiuj ...
Sed mi estas certa , ke ne vi estis la iniciatinto de la malpaco .
Kredeble , Aleksej=Ivanovicx estas kulpa ?
" Kial vi tiel opinias , Marja=Ivanovna ? " Kial ?
Cxar li estas tia mokemulo ! Mi ne sxatas Aleksejon Ivanovicx .
Mi sentas abomenon por li .
Tamen -L stranga afero -R mi ne dezirus , ke mi same ne placxu al li .
Tio por mi estus tre malagrabla .
" Kiel vi supozas , Marja=Ivanovna ? Cxu vi placxas al li aux ne ?
" Marja=Ivanovna silentis , sed rugxigxis .
Sxajnas al mi , sxi diris iom poste , mi kredas , ke mi placxas al li .
" Kial tio al vi sxajnas ?
" Cxar li sin svatis je mi .
" Jes ? Li sin svatis je vi ?
Kiam ?
" En la pasinta jaro , du monatojn antaux via alveturo .
" Cxu vi rifuzis ? " Kiel vi vidas .
Aleksej Ivanovicx certe estas homo inteligenta kaj el bona familio kaj ne malricxa .
Sed se mi prezentas al mi en la imago , ke mi devos lin kisi publike dum edzigxa ceremonio ...
ne , ne , tion mi ne povus !
" La paroloj de Marja=Ivanovna malfermis al mi la okulojn kaj klarigis multon .
Mi komprenis nun la persistan kalumniadon , per kiu Sxvabrin sxin persekutadis .
Kredeble li rimarkis nian reciprokan simpation , kaj li penis disintimigi nin .
Lia frazo , kiu estis kauxzinta nian malpacon , nun sxajnis al mi ankoraux pli malnobla , kiam anstataux maldelikata , maldeca sarkasmo mi ekvidis en gxi konscian kalumniajxon .
La deziro puni la arogantan kalumniinton farigxis en mi ankoraux pli forta , kaj mi senpacience atendis favoran okazon .
Mi atendis ne longe .
En la sekvanta tago , kiam mi sidis , verkante elegion , kaj mordetadis la plumon , sercxante rimon , Sxvabrin frapis mian fenestron .
Mi lasis la paperon , prenis la spadon kaj eliris eksteren .
Ni ne prokrastu plu , diris al mi Sxvabrin , oni nin ne observas nun .
Ni iru al la rivero .
Tie neniu nin malhelpos .
" Ni iris silente .
Veninte sur kruta vojeto malsupren , ni haltis cxe la bordo mem kaj elingigis niajn spadojn .
Sxvabrin estis pli lerta ol mi , sed mi estis pli forta kaj pli kuragxa ; sinjoro Beaupré , estinta soldato , siatempe donis al mi kelkajn lecionojn de skermado , kiujn mi nun utiligis .
Sxvabrin ne supozis en mi tian dangxeran kontrauxulon .
Longe ni ne povis vundi unu=la=alian , fine , rimarkante , ke Sxvabrin malfortigxas , mi vigle lin ekatakis kaj jam preskaux enpelis lin en la riveron .
Subite mi auxdis vo- cxon , lauxte min vokantan .
Mi jxetis rigardon posten kaj vidis Saveljicx , kurantan al mi malsupren de la kruta bordo ...
En tiu sama momento , mi sentis akran pikdoloron sub la dekstra sxultro ; mi falis kaj perdis la konscion .
Cxapitro V La amo Ahx , frauxlino vi , frauxlino bela , Juna vi , frauxlin' , ne edzinigxu , Vi , frauxlin' , demandu la gepatrojn , La patrinon , patron , familion . Vi havigu al vi la prudenton , La prudenton -L sagxon kaj la doton !
( Popolkanto ) Se edzon vi havos pli bonan ol mi , vi min ne memoros , Se estos li ne tiel bona , vi min rememoru !
( Popolkanto ) Rekonsciigxinte , mi kelkan tempon ne povis kompreni , kio okazis al mi . Mi kusxis en lito en nekonata cxambro kaj sentis grandan malfortecon .
Antaux mi staris Saveljicx kun kandelo en la manoj .
Iu singarde malvolvis la bandagxon , per kiu estis cxirkauxligitaj miaj brusto kaj sxultro .
Iom=post=iom miaj pensoj pli klarigxis .
Mi rememoris mian duelon kaj komprenis , ke mi estas vundita .
En la sama momento knaris la pordo .
Nu , kiel li fartas ?
" eksonis mallauxta vocxeto , kiu min tremetigis .
" Mi volis min turni , sed ne povis .
Kie mi estas ?
Kiu estas cxi tie ?
" mi diris kun peno .
Marja Ivanovna aliris mian liton kaj sin klinis super min .
Kiel vi fartas ?
" sxi demandis .
Dankon al Dio , respondis mi per malforta vocxo , cxu estas vi , Marja=Ivanovna ?
Diru al mi ...
" Mankis al mi la fortoj por dauxrigi , kaj mi eksilentis .
Gxojo ekbrilis sur la fizionomio de Saveljicx .
Ha !
" li murmuretis , jen nia sinjoro rekonsciigxis , fine li rekonsciigxis . Dankon al vi , Dio sinjoro .
Nu , karuloj Petro=Andreicx , kiel vi min timigis !
Bonvolu imagi !
Jam la kvinan tagon ...
" Marja=Ivanovna interrompis lin : Ne parolu kun li multe , Saveljicx : li estas ankoraux malforta .
" Sxi eliris kaj senbrue fermis post si la pordon .
Mia kapo estis plenplena je pensoj .
Mi trovigxis do en la domo de la citadelestro ;
Marja=Ivanovna min vizitadis .
Mi volis fari al Saveljicx ankoraux kelkajn demandojn , sed la maljunulo balancis la kapon kaj mankovris al si la orelojn .
Malkontente mi fermis la okulojn kaj tuj endormigxis .
Vekigxinte , mi vokis Saveljicxon per la nomo , sed anstatauxe mi vidis antaux mi Marjan=Ivanovnan ; per angxela vocxo sxi min salutis .
Mi ne povas eldiri la dolcxan senton , kiu min ekposedis en tiu momento . Mi kaptis sxian manon kaj alpremigxis al gxi , superversxante gxin per larmoj de kortusxeco .
Masxa ne fortiris sian manon ... Subite sxiaj lipoj tusxetis mian vangon , kaj mi sentis varmegan fresxan kison .
Fajro trakuris mian tutan korpon .
Mia kara , mia bona Marja=Ivanovna , mi diris al sxi , estu mia edzino , ne rifuzu doni al mi felicxon !
" Sxi rekonsciigxis : Pro Dio , trankviligxu !
" sxi diris , forprenante de mi sian manon , vi estas ankoraux en dangxero , la vundo povas resangadi .
Gardu vin , mi petas , almenaux pro mi !
" Kun tiuj vortoj sxi foriris , lasante min en stato de plena ekstazo .
La felicxo min revivigis .
Sxi estos mia !
Sxi min amas !
Cxi=tiu ideo plenigis mian tutan estajxon .
De tiu tempo mi cxiun horon fartis pli=kaj=pli bone .
Min kuracis la regimenta barbiro , cxar en la citadelo malestis alia kuracisto , kaj , dankon al Dio , li ne multe cerbumis pri mi .
Mia juneco kaj la naturo pli rapidigis la resanigxon .
La tuta familio de la estro min flegis .
Marja Ivanovna min preskaux ne forlasis .
Kompreneble , cxe la unua favora okazo mi renovigis nian interrompitan interparolon , kaj Marja=Ivanovna tiam auxskultis min jam pli pacience .
Sen iu afektita singxeno sxi konfesis sian amon por mi kaj diris , ke sxiaj gepatroj sendube gxojos pri sxia felicxo .
Sed pripensu bone , sxi aldonis , cxu viaj gepatroj ne malkonsentos ?
" Mi enpensigxis .
Pri la kora amo de mia patrino mi ne dubis ;
sed , konante la karakteron kaj la pensmanieron de mia patro , mi sentis , ke mia amo tute ne kortusxos lin kaj ke li konsideros gxin junula malsagxajxo .
Mi sincere konfesis tion al Marja Ivanovna , tamen mi decidis skribi al la patro en maniero plej elokventa , petante pri la gepatra beno .
Mi montris la leteron al Marja=Ivanovna , kiu trovis gxin tiel konvinka kaj kortusxanta , ke sxi ecx ne dubis pri gxia favora efekto kaj sin fordonis al la postuloj de sia sentema koro kun la tuta konfidemo de juneco kaj amo .
Kun Sxvabrin mi repacigxis en la unuaj tagoj de mia resani- gxado .
Ivan Kuzmicx , riprocxante min pro la duelo , diris : He , Petro=Andreicx , mi devus vin arestigi , sed vi jam estas punita .
Tamen Aleksej=Ivanovicx sidas en nia grenejo sub gardo , kaj lia spado estas sxlosita cxe Vasilisa=Jegorovna .
Li meditu kaj pentu .
" Mi estis tro felicxa por konservi en la koro malamon .
Mi petis pri Sxvabrin , ke oni lin liberigu , kaj la bonkora citadelestro , interkonsentinte kun sia edzino , decidis agi laux mia peto .
Sxvabrin venis al mi ;
li eldiris profundan bedauxron pri la okazintajxo , konfesis , ke la tuta kulpo estas lia , kaj petis min cxion forgesi .
Estante ne vengxema laux naturo , mi tutkore pardonis al li nian malpacigxon kaj la ricevitan vundon .
En lia kalumnio mi vidis nun cxagrenon pro la ofendita ambicio kaj malakceptita amo , kaj mi grandanime pardonis al mia malfelicxa rivalo .
Baldaux mi resanigxis kaj povis jam translogxigxi en mian lo- gxejon .
Senpacience mi atendis leteron respondan je mia sendita letero , timante esperi kaj penante silentigi la malgxojan antauxsenton .
Kun Vasilisa=Jegorovna kaj sxia edzo mi ankoraux ne estis parolinta , tamen mia edzigxpropono ne devos ilin mirigi .
Nek mi nek Masxa klopodis kasxi niajn reciprokajn sentojn , kaj ni jam estis tute certaj pri ilia konsento .
Fine iun matenon Saveljicx venis al mi , tenante en la mano leteron .
Mi gxin kaptis tremetante .
La adreso estis skribita de la patro mem .
Tio antauxpreparis min al io grava , cxar ordinare skribis al mi la patrino , kaj la patro sin kontentigis per alskribo de kelke da linioj .
Longe mi ne malsigelis la leteron kaj kelkfoje relegis la majestan surskribon : al mia filo Petro=Andreevicx=Grinjov , Orenburga gubernio , Bjelogorska citadelo .
Mi penadis , laux la skribmaniero diveni la animstaton , en kiu la letero estis skribata .
Fine mi gxin malsigelis , kaj tuj de la komenco mi konjektis , ke la tuta afero iris al la diablo1 .
La letero estis jena : Mia filo Petro !
Mi tuj skribos al Andreo=Karlovicx kaj petos lin preni vin el la Bjelogorska citadelo kaj transmeti en lokon pli malproksiman , kie viaj malsagxajxoj elvaporigxos .
Via patrino , eksciinte pri via duelo , pri via vundo , malsanigxis pro cxagreno kaj nun kusxas malsana .
Kio el vi farigxos ?
Mi petas Dion , ke via konduto plibonigxu , kvankam mi ne kuragxas esperi je Lia granda favorkoreco .
Via patro Andreo=Grinjov La legado de tiu letero vekis en mi diversajn sentojn .
La kruelaj esprimoj , kiujn la patro ne malsxparis , profunde min ofendis .
La malrespekto , kun kiu li skribis pri Marja=Ivanovna , sxajnis al mi same maldeca kiel maljusta .
La intenco ekzili min el Bjelogorska citadelo min teruris .
Sed plej multe cxagrenis min la novajxo pri la malsanigxo de mia patrino .
Mi indignis kontraux Saveljicx , ne dubante , ke li estis informinta miajn gepatrojn pri la duelo .
Pasxante tien kaj reen en mia malgranda cxambro , mi fine haltis antaux li kaj diris , jxetante sur lin rigardojn plej minacajn : Videble , ankoraux ne suficxas por vi , ke mi pro via kulpo 1 Malsukcesis .
" Saveljicx estis kvazaux fulmotrafita .
Pardonu , sinjoro , li diris preskaux ploregante , kion vi bonvolas paroli ?
Cxu mi estas kulpa , ke vi estis vundita !
Dio scias , ke mi estis kuranta por sxirmi vin per mia propra brusto kontraux la spado de Aleksej=Ivanovicx !
Mia malbeninda maljuneco tion malebligis .
" Kion vi faris ?
" mi ripetis .
Kiu petis vin skribe min denunci ?
Cxu mia spiono vi estas ?
" Vi diras , ke mi vin skribe denuncis ?
" respondis Saveljicx plorante .
Dio , Regxo=Cxiela !
" Li elprenis el la posxo leteron kaj legis jenon : Hontu , maljuna hundacxo , ke vi , malgraux miaj severaj ordonoj , ne raportis al mi pri mia filo Petro=Andreicx , tiel ke personoj fremdaj estis devigataj , informi min pri liaj petolajxoj .
Cxu tiel vi plenumas vian ofican devon kaj la sinjoran ordonon ?
Mi sendos vin , maljunan hundacxon , por pasxti porkojn pro tio , ke vi kasxis al ni la veron , kaj pro via dorlota malsevereco koncerne la junulon .
Post ricevo de cxi=tiu tetero senprokraste skribu al mi , kiel fartas nun Petro , cxu estas vero , ke li resanigxis , kiel oni skribis al mi , kiuloke trovigxas lia vundo , kaj cxu bone oni lin resanigis .
" Evidentigxis do , ke Saveljicx estis tute senkulpa antaux mi kaj ke mi maljuste ofendis lin per miaj riprocxoj kaj suspektoj .
Mi petis lin pri pardono , sed la maljunulo restis nekonsolebla .
Jen , kion mi gxisvivis , li ripetadis , jen , kian favoron mi 1 Rusa esprimo .
ricevis de miaj gemastroj !
Mi do estas maljuna hundacxo , pasx- tisto de porkoj , mi ankaux estas kulpa pri via vundo !
... Ne , kara Petro=Andreicx , ne mi estas kulpa pri tio , sed la malbeninda musje : li ja instruis al vi la interpikadon per feraj turnrostiloj kaj la piedfrapadon , kvazaux per tiu interpikado kaj piedfrapado oni povus sin savi kontra malica homo !
Cxu estis necese dungi musjeon , perdante caran monon ?
" Tamen , kiu do estis preninta sur sin la taskon informi mian patron pri mia konduto ?
Cxu la generalo ?
Sed , sxajne , li ne multe zorgis pri mi , kaj ke Ivan=Kuzmicx ne trovis necese raporti al li pri mia duelo .
Mi elcxerpis cxiujn supozojn .
Fine mi eksuspektis Sxvabrinon .
Al li sola povis utili la denunco , kies sekvo devis esti mia ekzilo el la citadelo kaj la interrompo de miaj rilatoj al la familio de la kapitano .
Mi iris al Marja=Ivanovna por cxion al sxi sciigi . Sxi renkontis min sur la perono .
Kio okazis al vi ?
" sxi demandis , vidante min , kiel pala vi estas !
" Cxio estas finita !
" mi respondis kaj donis al sxi la patran leteron .
Sxi siavice paligxis .
Leginte la leteron , sxi transdonis gxin al mi per mano tremanta kaj diris tremvocxe .
Do , gxi ne estas mia sorto !
... Viaj parencoj ne volas akcepti min en sia familio .
Estu en cxio Dia volo !
Dio pli bone ol ni scias , kion ni bezonas .
Nenio estas farebla , Petro=Andreicx !
Estu almenaux vi felicxa !
...
" Tio ne okazu !
" mi ekkriis , kaptante sxian manon , vi min amas ;
mi do estas preta por cxio .
Ni iru , ni falu al la piedoj de viaj gepatroj , ili estas homoj simplaj , ili ne estas malmolkoraj fieruloj .
Ili nin benos kaj geedzigos ...
kaj poste , iom=post=iom , mi estas certa , ni per petado konsentigos mian patron ;
la patrino certe simpatias al ni , sxi min pardonos .
" Ne , Petro=Andreicx , respondis Masxa , mi ne edzinigxos je vi sen la beno de viaj gepatroj .
Sen ilia beno ni ne havos feli- cxon .
Ni submetigxu al la Dia volo !
" Sxi ekploris kaj foriris de mi ;
mi volis iri post sxi en sxian cxambron , sed mi sentis min ne kapabla regi min mem , kaj mi reiris hejmen .
Mi sidis profunde enpensigxinte , kiam subite Saveljicx interrompis mian meditadon .
Jen , sinjoro , li diris , prezentante al mi per skribajxo kovritan paperfolion , rigardu , mi petas , cxu mi estis la denuncinto de mia sinjoro , kaj cxu mi klopodis fari malpacon inter la patro kaj la filo .
" Mi prenis el liaj manoj la paperon ;
tio estis lia respondo je la jxus ricevita letero .
Jen tiu letero , de vorto al vorto : Sinjoro Andreo=Petrovicx , nia patro favorkora !
Vian afablan leteron mi ricevis , en kiu vi bonvolas koleri kontraux mi , via sklavo , kaj vi skribas , ke mi hontu ne obei la sinjorajn ordonojn ;
sed mi ne estas maljuna hundacxo , sed via fidela servisto , kaj viajn sinjorajn ordonojn mi obeas , kaj mi cxiam fervore al vi servis , gxis mi jam akiris grizajn harojn .
Pri la vundo de Petro=Andreicx mi ne skribis al vi , por vin ne maltrankviligi senbezone , cxar , kiel mi auxdis , nia sinjorino Avdotja=Vasiljevna ja malsanigxis pro timego .
Pro sxia sano mi pregxos al Dio . Petro Andreicx havas vundon surbruste , sub la dekstra sxultro , sub la osto , vundon unu versxokon kaj duonan profundan ;
li kusxis en la domo de la citadelestro , kien ni lin estis alportintaj tuj de la riverbordo ;
kuracis lin nia cxi-tiea barbiro Stepano=Paramonov . Nun Petro=Andreicx , dank' al Dio , estas sana , do pri li mi povas skribi nenion krom bone .
La estraro , laux- dire , estas pri li kontenta ;
por Vasilisa=Jegorovna li estas kvazaux propra filo .
Certe , okazis al li tiu malfelicxo , sed bonvolu konsideri : ' cxiu estis junulo , cxiu estis petolulo , kaj : ' ecx kvar piedoj de cxevalo gxin ne savas de falo1 .
Via sinjora mosxto bonvolis skribi , ke vi al mi ordonos pasxti porkojn , nu , vi ja havas por tio vian sinjoran volon .
Sed mi vin sklavhumile salutas .
Via fidela servutulo Arhxipo=Saveljev Mi ne povis ne rideti , legante la skribajxon de la bona maljunulo .
Respondi al la patro mi ne povis , por trankviligi la patrinon suficxas miaopinie la letero de Saveljicx .
De tiam mia situacio sxangxigxis .
Marja Ivanovna preskaux ne parolis plu kun mi kaj cxiel klopodis eviti min .
La domo de la estro perdis por mi cxian cxarmon .
Iom=post=iom mi alkutimigxis pasigi la tempon hejme en soleco .
Vasilisa Jegorovna en la komenco ofte riprocxis min pro tio , sed vidante mian obstinon , lasis min trankvila .
Kun Ivan=Kuzmicx mi subtenis nur oficajn interrilatojn ;
Sxvabrinon mi vidis malofte kaj ne volonte , tiom pli , ke mi rimarkis lian malsimpation por mi , kio igis min certigxi pri miaj suspektoj .
Mia vivo farigxis netolerebla .
Mi falis en malgajan melankolion , kiun subtenis mia soleco kaj la nenionfarado .
Mia amo farigxis en la soleco cxiam pli arda kaj turmentis min pli=kaj=pli forte .
La inklino al libroj kaj al literaturo malaperis .
( Kanto ) Antaux=ol mi komencos rakonti la strangajn okazintajxojn , kies atestanto mi estis , mi diru kelkajn vortojn pri la situacio de la Orenburga gubernio cxe la fino de 1773 . Tiu vasta kaj ricxa gubernio estis logxata de multaj duonsovagxaj popoloj , kiuj antaux nelonge subigxis al la rusa regno .
Iliaj oftaj ribeloj , ilia nesuficxa alkutimigxo al la juro kaj civila vivo , ilia facilanimeco kaj krueleco igis la registaron seninterrompe vigle observadi ilin por subteni necesan disciplinon .
En kelkaj treege dangxeraj lokoj estis arangxitaj citadeloj , logxigataj precipe de kozakoj , kiuj jam delonge estis posedantoj de la bordoj de Uralo .
Sed la uralaj kozakoj , devigataj gardi la sendangxerecon kaj pacon en tiu regiono , de kelka tempo mem farigxis regatoj ne pacaj , sed ecx dangxeraj por la registaro .
En 1772 okazis ribelo en ilia cxefurbo .
La kauxzo de tiu ribelo estis la severaj rimedoj , aplikitaj de la cxefgeneralo Traubenberg por atingi decan disciplinon de la kozaka armeo .
Sekve de tio Traubenberg estis barbare mortigita , la tuta administrantaro estis kontrauxlegxe eksigita , kaj fine la ribelo estis registare kvietigita per kartocxoj kaj kruelaj punoj .
Tio okazis kelkan tempon antaux mia alveno en la Bjelogorska citadelo .
Nun cxio estis jam kvieta aux sxajnis kvieta ;
la registaro tro facilanime kredis je la sxajnigata pento de la rusaj ribeluloj , kiuj kasxe malice insidis , atendante nur favorajn kondicxojn por renovigi la ribelon . Mi revenas al mia rakontado .
Foje vespere ( tio estis en la komenco de oktobro 1773 ) mi sidis en mia hejmo tute sola , auxskultante la mugxadon de la auxtuna vento kaj rigardante tra fenestro al nubegoj , preterkurantaj la lunon .
Oni venis por voki min al la citadelestro . Mi tuj iris .
Cxe la estro mi trovis Sxvabrinon , Ivanon=Ignatjicx kaj la kozakan policiston .
En la cxambro forestis Vasilisa=Jegorovna kaj Marja=Ivanovna .
La estro salutis min kun mieno zorgoplena .
Li fermis la pordon , invitis nin cxiujn sidigxi , krom la policisto staranta cxe la pordo , eltiris el la posxo paperon kaj diris : Sinjoroj oficiroj , grava novajxo !
Bonvolu auxskulti , kion skribas lia generala mosxto .
" Li surmetis okulvitrojn kaj legis jenon : Al sinjoro citadelestro de la Bjelogorska citadelo , kapitano Mironov -L konfidence .
Per cxi=tio mi sciigas al vi , ke la Dona1 kozako kaj skismulo Jemeljan=Pugacxov , forkurinta el la arestejo , faris nepardoneblan arogantajxon , uzurpante por si la nomon de la mortinta imperiestro Petro=III ;
li kunigis bandon da krimuloj , okazigis ribelon en kelkaj apuduralaj vilagxoj kaj jam venkoprenis kaj ruinigis kelkajn citadelojn , cxie rabante kaj mortigante .
Do , post ricevo de tiu=cxi ordonskribo , vi , sinjoro kapitano , estos devigata tuj apliki la necesajn rimedojn por rebati la atakon de la dirita krimulo kaj nomuzurpulo kaj por eventuale lin plene venkobati , se li sin direktos al la de vi administrata citadelo .
Apliki la necesajn rimedojn , relegis la estro , demetis la okulvitrojn kaj kunvolvis la paperon .
-R Tio estas facile direbla .
La krimulo , videble , estas forta , dum ni posedas nur 30 homojn , ne enkalkulante la kozakojn , ne tute fidindajn , ne ofendigxu , Maksimicx !
( la policisto ekridetis ) .
Tamen , nenio estas farebla , sinjoroj oficiroj !
Estu cxe vi cxio bonorda ! Ni aran- gxu gardostaradon tagan kaj noktan ; en okazo de atako ni fermu la pordegon kaj elirigu la soldatojn .
Maksimicx , vigle observu viajn kozakojn .
Oni kontrolu la pafilegon kaj bone purigu gxin .
Sed -L kio estas la plej necesa afero , -R bonvolu teni cxion en absoluta sekreto , por=ke neniu en la citadelo povu pri tio ekscii antauxtempe .
" Disdoninte tiujn ordonojn , Ivan=Kuzmicx permesis al ni foriri .
Mi eliris kune kun Sxvabrin , pridiskutante la jxus auxditan novajxon .
Kio estas via opinio , per kio tio finigxos ?
" mi demandis .
Dio scias , li respondis .
Ni rigardu .
Nenion gravan mi vidas gxis nun .
Sed se ...
" Li enpensigxis kaj distrite ekfajfis francan arieton .
Malgraux cxiuj niaj antauxgardaj rimedoj la novajxo pri Pugacxov disvastigxis tra la citadelo .
Kiom ajn Ivan=Kuzmicx respektis sian edzinon , li por nenio en la mondo malkasxus al sxi la sekreton , konfiditan al li lauxofice .
Kiam li estis ricevinta tiun ordonskribon de la generalo , li lerte liberigxis de sia Vasilisa=Jegorovna , dirante al sxi , ke patro Gerasim jxus ricevis el Orenburgo iajn mirigajn novajxojn , kiujn li tenas en granda sekreto .
Vasilisa Jegorovna , kompreneble , tuj ekdeziris viziti la edzinon de la pastro kaj , laux konsilo de Ivan=Kuzmicx , kunprenis Masxan , por=ke sxi ne ekenuu , restante hejme .
Ivan Kuzmicx , post ilia foriro , tuj venigis nin , enferminte Palasxkan en la provizejo , por=ke sxi ne povu nin subauxskulti .
Tamen Vasilisa=Jegorovna , ne sukcesinte ion ekscii en la pastra domo , revenis hejmen , kaj jen sxi auxdas , ke dum sxia foresto cxe Ivan=Kuzmicx okazis interkonsiligxo , ke Palasxka sidis ensxlosita en la provizejo .
Sxi konjektis , ke sxia edzo sxin trompis , kaj tuj alpasxis al esplorado de la afero .
Sed Ivan=Kuzmicx estis jam sin preparinta por la atako .
" Sed kial vi ensxlosis Palasxkan ?
" demandis la edzino .
Kial la malfelicxa knabino sidis en la provizejo gxis ni revenis ?
" Por tiu demando Ivan=Kuzmicx ne sin estis preparinta : li implikigxis en klarigado kaj ekbalbutis ion sensencan .
Vasilisa Jegorovna komprenis la ruzecon de la edzo , sed sciante , ke nun sxi nenion de li ekscios , cxesigis la demandadon kaj ekparolis pri peklitaj kukumoj , kiujn Akulina=Pamfilovna preparas en sia propra maniero .
Dum tiu tuta nokto Vasilisa=Jegorovna ne povis dormi kaj neniel povis diveni , kio okazas en la kapo de la edzo , pri kio sxi ne rajtas scii .
En la sekvanta mateno , revenante el la pregxejo , sxi vidis Ivanon=Ignatjevicx eltiranta el la pafilego cxifonojn , sxtonetojn , lignajxetojn , ostojn kaj cxiuspecan balaajxon , ensxovitan internen de la loka infanaro .
Kion povas signifi tiuj=cxi militaj preparoj ?
" sxi pensis .
Eble oni atendas kirgizan atakon .
Sed dubeble Ivan Kuzmicx estus kasxinta al mi tian bagatelon .
" Sxi alvenigis Ivanon=Ignatjicx kun la firma decido eldemandi la sekreton , kiu suferigis sxian scivolan virinan naturon .
Vasilisa=Jegorovna faris al li kelkajn rimarkigojn pri la mastrumado , komencante , kiel sperta jugxa esploristo , per demandoj tute flankaj , alcelante per tio tuj de la komenco paralizi la singardemon de la jugxato .
Post kelkminuta silentado sxi profunde ekspiris kaj diris , balancante la kapon : Dio sinjoro !
Kiaj novajxoj !
Kio el tio farigxos ?
" Bonvolu ne maltrankviligxi , sinjorino , diris Ivan=Ignatjevicx , Dio estas favorkora .
Ni havas suficxajn soldatojn , multan pulvon , la pafilegon mi jxus purigis .
Sendube , ni sukcesos rebati Pugacxovon .
" Sed diru , kia homo estas tiu Pugacxov ?
" demandis la edzino de la kapitano .
Tiam la maljuna leuxtenanto komprenis , ke li elbabilis la sekreton , kaj volis nenion diri plu .
Sed estis jam tro malfrue .
Vasilisa=Jegorovna devigis lin malkasxi cxion , promesante al neniu ion rakonti .
Sxi plenumis la promeson , kaj al neniu diris ecx vorton , escepte de la edzino de la pastro , al kiu sxi ne povis ne diri ion , cxar la pastra bovino ankoraux sin pasxtis en la stepo kaj riskis esti kaptota de la ribelintoj .
Baldaux cxiuj ekparolis pri Pugacxov .
La onidiroj estis diversaj .
La citadelestro sendis la policiston kun la komisio plej bone esplori , kio estas parolata en apudaj vilagxoj kaj citadeloj .
La policisto revenis post du tagoj kaj raportis , ke en la stepo , je distanco de 60 verstoj , li vidis multajn fajrojn , kaj ke li auxdis de basxkiroj pri alproksimigxo de nekonata militistaro .
Cetere li povis komuniki nenion pozitivan , cxar rajdi pli malproksimen li ne riskis .
En la citadelo estis rimarkata eksterordinara ekscitigxo inter la kozakaro : sur cxiuj stratoj ili grupe kunvenadis , mallauxte interparolante kaj tuj disirante , kiam aliris dragono aux garnizona soldato .
Al la kozakoj estis alsenditaj militspionoj .
Baptita kalmiko Julaj vizitis la kapitanon por fari al li gravan raporton : la lasta raporto de la policisto , laux la certigo de Julaj , estis falsa , cxar , reveninte el sia esplorekskurso , la ruza kozako rakontis al siaj kamaradoj , ke li estis cxe la ribelantoj , estis parolinta kun ilia estro , kiu bonvolis permesi al li kisi lian manon kaj longe interparolis kun li .
La citadelestro tuj arestis la policiston , anstatauxigante lin per Julaj .
Tio vekis inter la kozakoj evidentan malkontenton .
Ili malkasxe plendis , kaj Ivan Ignatjicx , la plenuminto de tiu kapitana ordono , per propraj oreloj auxdis , kiel oni parolis : Atendu , vi havos , kion vi meritas , garnizona rato !
" La citadelestro intencis esplordemandi sian arestiton en la sama tago , sed la policisto forkuris el la arestejo , versxajne helpata de siaj samideanoj .
Nova cirkonstanco plifortigis la maltrankvilon de la kapitano : oni militkaptis basxkirojn kun ribeligaj proklamajxoj .
La citadelestro denove kunvenigis siajn oficirojn kaj por tio ree estis eldomigonta Vasilisan=Jegorovnan per bonsxajna preteksto .
Sed cxar Ivan=Kuzmicx estis homo plej sincera , plej verema , li trovis neniun alian rimedon krom la unufoje jam uzita .
Auxskultu , Vasilisa=Jegorovna , li diris tusetante , patro Gerasim , lauxdire , ricevis el la urbo ...
" Cxesu mensogi , Ivan=Kuzmicx , interrompis lin la edzino , videble vi denove bezonas arangxi interkonsiligxon kaj en mia foresto interparoli pri Jemeljan=Pugacxov ;
sed cxi=tiun fojon vi min ne trompos .
" Ivan=Kuzmicx largxe malfermis la okulojn : Nu , patrino1 , li diris , se vi jam cxion scias , restu , mi petas : ni povas interparoli en via cxeesto .
Jes , jes , patro , respondis sxi , ne por vi ekzistas ruzeco .
Bonvolu kunvenigi la oficirojn !
" Ni refoje kunvenis .
Ivan Kuzmicx en cxeesto de sia edzino legis al ni la alvokon de Pugacxov , skribitan de iu duone analfabeta kozako .
La rabisto proklamas sian intencon senprokraste ataki nian citadelon , invitas la kozakojn kaj soldatojn aligxi al lia bando ; la estrojn li admonas , ke ili submetigxu , minacante per ekzekuto en okazo de kontrauxstaro .
" indignis la edzino de la kapitano .
Kion li arogas proponi al ni !
Eliri renkonte al li kaj meti la standardojn al liaj piedoj ?
Ha , hunda filo !
Cxu li ne scias , ke ni militservas jam 40 jarojn kaj , dankon al Dio , ni jam cxion estas vidintaj ?
Cxu iuj citadelestroj jam obeis la rabiston ?
" Dubeble , diris Ivan=Kuzmicx , tamen lauxdire la rabisto jam konkeris multajn citadelojn .
" Do efektive en lia posedo estas granda militista forto , diris Sxvabrin .
Ni tuj tion ekscios , diris la estro .
Vasilisa Jegorovna , donu al ni la sxlosilon de la grenejo .
Ivan Ignatjicx , bonvolu alvenigi la basxkiron , kaj ordonu al Julaj alporti skurgxojn .
" Atendu , Ivan=Kuzmicx , diris la edzino de la kapitano levi- gxante , lasu min forkonduki Masxan , alie sxi , auxdante kriojn , ektimos .
Por diri la veron , ankaux mi ne sxatas perskurgxan esploradon .
Bonan sukceson !
" En tiu epoko torturado estis tiel forte enradikigxinta en la moroj , ke la bonfara legxo gxin nuliganta , ankoraux longtempe restis neaplikata .
Oni kredis , ke propra konfeso de krimulo estas necesa , por lin definitive kulpatesti , -L ideo ne nur ne vera , sed ecx tute kontrauxa al la gxusta jurkoncepto ;
cxar se la malkonfeso ne estis rigardata kiel pruvatesto pri senkulpeco de jugxato , kiom malpli lia konfeso devus esti pruvatesto pri lia kulpeco .
Ecx nun mi auxdas iafoje maljunajn jugxistojn plendi kontraux nuligo de tiu barbara kutimo .
Sed en nia epoko ne ekzistis ecx dubo pri la neceso de torturado , nek inter la jugxistoj , nek inter la jugxatoj mem .
Do la ordono de nia estro neniun el ni mirigis nek maltrankviligis .
Ivan=Ignatjicx iris por venigi la basxkiron , kiu sidis ensxlosita en la grenejo de Vasilisa=Jegorovna , kaj post kelkaj minutoj oni enkondukis la malliberulon en la antauxcxambron .
La citadelestro ordonis prezenti la enkondukiton al li .
La basxkiro kun granda peno transpasxis la sojlon ( li surhavis piedhaltigilon ) kaj , demetinte sian altan cxapon , haltis cxe la pordo .
Mi alrigardis lin kaj ektremetis .
Neniam mi forgesos tiun viron .
Li estis versxajne 70-jara .
Li havis nek nazon nek orelojn .
Lia kapo estis razita , anstataux barbo pendis kelke da grizaj haroj de sur lia vizagxo ;
li estis de malalta kresko , maldika , kurbigxinta , sed liaj mallargxaj okuloj ankoraux fajre brulis .
He , he !
" diris la estro , rekonante en li laux la teruraj postsignoj unu el la ribeluloj punitaj en 1741 , videble vi , maljuna lupo , jam estis en nia kaptilo .
Certe vi ne ribelas jam unuafoje , cxar via kapacxo estas tiel glate razita .
Venu pli proksimen , diru , kiu vin sendis ?
" La maljuna basxkiro nenion respondis , rigardante la kapitanon kun aspekto de plena nekompreno .
Kial do vi silentas ?
" dauxrigis Ivan=Kuzmicx .
Cxu eble vi tute ne konas la rusan lingvon ?
" Julaj ripetis la demandon de la estro en tatara lingvo .
Sed la basxkiro rigardis lin kun la sama vizagxesprimo kaj nenion respondis .
Bone !
" diris la kapitano , vi tuj ekparolos .
Soldatoj ! demetu de li la arlekenan striitan kaftanon kaj strivipu lian dorson !
Nu , Julaj , bone lin vipu !
" Du invalidoj komencis senvestigi la basxkiron .
La fizionomio de la kompatindulo vidigis nun maltrankvilon .
Li cxirkauxrigardis al cxiuj flankoj , kvazaux besteto kaptita de infanoj .
Sed kiam unu invalido prenis liajn brakojn , metis ilin cxirkaux sian kolon kaj levis la maljunulon sur siajn sxultrojn , kiam Julaj prenis skurgxon kaj eksvingis gxin , -R la basxkiro ekgxemis per vocxo malforta , peteganta kaj , skuante la kapon , malfermis la busxon , en kiu anstataux lango movigxis mallonga stumpo .
Kiam nun mi rememoras , ke tio okazis dum mia vivo , kaj ke nun mi gxisvivis la humanan regadon de imperiestro Aleksandro1 , mi ne povas ne miri pri la rapida progresado de la civilizacio kaj pri la nuna disvastigxo de humanaj ideoj . Junulo !
se mia memorskribo venos en viajn manojn , rememoru , ke plej bonaj , plej firmaj reformoj estas tiuj , kiuj devenas de plimildigataj moroj sen iu perforta agado . Cxiuj estis konsternitaj . Nu ! " diris la citadelestro . Videble , ni havos de li neniun utilon .
Julaj , rekonduku la basxkiron en la grenejon .
Sed ni , sinjoroj , interparolu ankoraux !
" Ni pridiskutis nian situacion , kiam subite Vasilisa=Jegorovna spiregante eniris la cxambron , treege ekscitita . Kio estas al vi ?
" demandis la mirigita estro .
Malfelicxo , patro !
" respondis la virino .
La citadelo Nijxne- 1 Aleksandro l. ozerna estas hodiaux prenita de la uzurpulo .
Jxus revenis de tie laboristo de patro Gerasim .
Li vidis la batalon .
La citadelestro kaj cxiuj oficiroj estas pendigitaj , cxiuj soldatoj -L militkaptitaj .
Cxiumomente la rabistoj povas esti cxi=tie .
" La neatendita novajxo treege nin frapis .
Mi konis la estron de la Nijxneozerna citadelo , delikatan , modestan junan oficiron : antaux du monatoj li , preterveturante el Orenburgo kun sia juna edzino , gastis cxe Ivan=Kuzmicx .
La Nijxneozerna citadelo trovigxis proksimume dudek verstojn de nia .
Do cxiuhore ni povis atendi atakon de Pugacxov .
La sorto de Marja=Ivanovna vive pentrigxis antaux miaj okuloj , kaj mia koro kunpremigxis .
Auxskultu , Ivan=Kuzmicx ! " mi diris al la kapitano . Nia devo estas defendi la citadelon gxis nia lasta spiro , pri tio ne penvaloras ecx paroli .
Sed ni devas zorgi pri la sendangxereco de la virinoj .
" Ivan=Kuzmicx sin turnis al la edzino kaj diris : Prave diras Petro=Andreicx : efektive , patrino , eble estus pli bone sendi vin ien pli malproksimen , gxis kiam ni venkobatis la ribelulojn ?
" Bagatelo !
" sxi diris .
Kie trovigxas tia citadelo , en kiun penetrus neniu kuglo ?
Kial nia Bjelogorska citadelo ne estas fidinda ?
Dankon al Dio , la dudekduan jaron ni en gxi logxas .
Ni vidis basxkirojn kaj kirgizojn .
" Nu , bone , patrino , restu , diris Ivan=Kuzmicx , restu , se vi esperas je nia citadelo .
Sed kion ni faros kun Masxa ?
" Nu tiam ...
" Vasilisa Jegorovna ne finis la frazon kaj eksilentis kun videbla granda ekscitigxo .
Ne , Vasilisa=Jegorovna , dauxrigis la kapitano , vidante , ke lia parolo havis gxustan efikon eble unuafoje en lia vivo , Masxa ne restu cxi=tie .
Ni forveturigu sxin Orenburgon al sxia baptopatro : tie ili havas multajn soldatojn , suficxe multajn pafilojn kaj sxtonajn muregojn .
Al vi mi ankaux konsilas forveturi ;
kvankam vi estas maljunulino , mi ne dezirus vidi , kio okazos al vi , se ili venkobatos nian citadelon .
" Bone , diris la edzino de la kapitano , mi konsentas , ni forveturigu Masxan .
Sed min ne petu ecx en songxo , mi ne forveturos ;
ne decas al mi en miaj maljunaj jaroj forlasi vin kaj sercxi senfamilian tombon en fremda lando .
Kune ni vivis , kune ni mortos !
" Vi estas prava , diris la estro .
Nu , ni ne prokrastu .
Tuj iru por prepari cxion por la vojagxo de Masxa .
Morgaux frumatene sxi forveturos ; ni liveros al sxi eskorton , kvankam ni ne havas superfluajn homojn .
Kie do estas Masxa ?
" Cxe Akulina=Pamfilovna : sxi sentis kapturnigxon , eksciinte pri la falo de la Nijxneozerna citadelo ;
mi timas pro sxi , ke sxi malsanigxos .
Dio Sinjoro , kion ni gxisvivis !
" Vasilisa=Jegorovna iris por arangxi la forveturon de la filino .
La interkonsiligxo cxe la estro dauxris , sed mi gxin ne partoprenis kaj nenion plu auxdis .
Marja Ivanovna venis al la vespermangxo pala kaj kun plorrugxaj okuloj .
Ni mangxis silente kaj pli rapide ol ordinare ;
adiauxinte la tutan familion , mi iris hejmen , -R sed mi intence forgesis mian spadon kaj revenis por gxin preni ;
mi antauxsentis , ke mi trovos Marjan=Ivanovnan sola .
Efektive , sxi venis renkonte al mi kaj transdonis al mi la spadon .
Adiaux , Petro=Andreicx , sxi diris plorante , oni forveturigos min Orenburgon .
Vivu kaj estu felicxa !
Eble Dio volos , ke ni vidu ankoraux unu=la=alian . Se ne ...
" Sxi ekploregis .
Mi cxirkauxprenis sxin . Adiaux , mia angxelo !
" mi diris . Adiaux , mia kara , mia aspirata !
Kio ajn okazu al mi , kredu , ke mia lasta penso , mia lasta pregxo estos por vi !
" Mi ploregis sxin alpremante al mia brusto .
Mi varmege sxin kisis kaj rapide elkuris el la cxambro .
Cxapitro VII La atako Kapo mia kapo , Kapo de soldato !
Servis mia kapo Tridek kaj tri jarojn . Ne akiris mi , servante , Gxojon nek profiton , Ne akiris mi lauxdadon , Nek honoran rangon , Kaj nenion mi meritis , Nur du altajn trabojn , Kaj transtrabon el acero Kun masxo el silko . ( Popolkanto ) En tiu nokto mi ne dormis kaj ecx ne demetis la veston .
Mi intencis cxe matenrugo iri al la citadela pordego , el kiu Marja=Ivanovna estis forveturonta , kaj tie lastfoje adiauxi sxin .
Mi sentis en mi grandan sxangxon : mia nuna ekscitigxo estis por mi multe malpli turmenta ol la melankolio , kun kiu mi vivis antaux nelonge .
Kun malgxojo de disigxo kunigxis en mi ne klaraj , sed dolcxaj esperoj , malpacienca soifo je dangxeroj kaj sento de nobla gloramo .
La nokto pasis nerimarkite .
Mi jam estis elironta , kiam mia pordo malfermigxis kaj venis kaporalo kun anonco , ke niaj kozakoj en tiu nokto forlasis la citadelon , perforte kunprenante Julajon , kaj ke apud la citadelo vagas nekonataj rajdantoj .
La penso , ke Masxa ne povos elveturi , min teruris ;
rapide mi faris al la kaporalo kelkajn ordonojn kaj tuj rapidegis al la citadelestro .
Jam tagigxis .
Mi rapide kuris tra la strato , kiam mi auxdis ies alvokon .
Mi haltis .
Kien vi rapidas ?
" demandis Ivan=Ignatjicx , kuratingante min .
Ivan Kuzmicx estas sur la remparo kaj sendis min por vin alvenigi .
Pugacxov venis .
" Cxu Marja=Ivanovna forveturis ?
" mi demandis kun kortremo . Ne !
" diris Ivan=Ignatjicx , la vojo al Orenburgo jam estas barita , la citadelo estas cxirkauxita .
Malbonega afero , Petro=Andreicx !
" Ni nin direktis al la remparo , lauxnatura altajxo , fortikigita per palisaro .
Tie jam amasigxis cxiuj logantoj de la citadelo .
La garnizonaj soldatoj staris kun pafiloj , la pafilego estis transportita tien jam hieraux .
La citadelestro marsxis antaux sia nemultenrombra fronto .
La proksima dangxero vigligis kaj entuziasmigis la maljunan militiston .
En la stepo , je kelka distanco de la citadelo , rajdis cxirkaux dudek viroj .
Sxajne ili estis kozakoj , sed inter ili trovigxis ankaux basxkiroj , facile rekoneblaj laux linkofelaj cxapoj kaj sagujoj .
La citadelestro cxirkauxiris sian tacx- menton , dirante al la soldatoj : Nu , miaj infanoj , ni batalu hodiaux pro nia imperiestrino ;
" La soldatoj aklame atestis sian fervorecon .
Sxvabrin staris apud mi kaj fikse rigardis al la malamiko .
La viroj en la stepo , rimarkinte la movadon en la citadelo , kunrajdis grupe kaj sxajne interkonsiligxis .
La kapitano ordonis al Ivan=Ignatjicx direkti la pafilegon al ilia grupo kaj li mem ekbruligis la mecxon .
La kuglego ekzumis kaj flugis super la malamikojn , al neniu malutilinte .
La rajdantoj tuj disigxis , ekgalopis returne kaj baldaux malaperis el la vido , tiel ke la stepo senhomigxis .
" demandis la edzino de la kapitano , kiel iras la batalo ?
Kie do estas nia malamiko ?
" La malamiko estas proksime , respondis Ivan=Kuzmicx , volu Dio , ke cxio estu bona .
Nu , Masxa , cxu vi ne timas ?
" Ne , pacxjo !
" sxi respondis , mi pli multe timas hejme , kiam mi restas sola .
" Sxi ekrigardis min kaj sindevige ekridetis .
Mi nevole kunpremis la tenilon de mia spado , kvazaux volante jam defendi la amatan frauxlinon , rememorante , ke tiun spadon mi ricevis hieraux el sxiaj manoj .
Mia koro brulis .
Mi imagis min sxia kavaliro .
Mi soifis montri min inda je sxia konfido kaj malpacience atendis la decidigan momenton .
En la sama tempo de post la monteto , trovigxanta je duonversto de la citadelo , montrigxis novaj grupoj da rajdistoj , kaj baldaux la stepo svarmis je multego da viroj , armitaj per lancoj kaj sajdakoj1 .
Inter ili rajdis sur blanka cxevalo viro en rugxa kaftano kun nudigita sabro en la mano : tio estis Pugacxov mem .
Li haltis ;
oni lin cxirkauxis kaj , videble , laux lia ordono kvar viroj galope ekrajdis al la citadelo .
Ni ekkonis niajn perfidulojn .
Unu el ili tenis super la kapo paperfolion , la dua havis cxe la pinto de sia lanco la kapon de Julaj , kiun li svingjxetis al ni trans la muron .
La kapo de la malfelicxa basxkiro falis al la piedoj de la citadelestro .
La perfiduloj kriis : 1 Pafarkoj .
Ne pafu !
Eliru cxiuj al la imperiestro .
La imperiestro estas cxi=tie .
" Tuj vi havos regalon , kriis Ivan=Kuzmicx .
Pafu , karuloj !
" Niaj soldatoj salve ekpafis .
La kozako tenanta la leteron eksxanceligxis kaj falis de la cxevalo , la aliaj ekgalopis returne .
Mi ekrigardis Marjan=Ivanovicx .
Konsternita de la vido de la sanganta kapo de Julaj , surdigita de la salvo , sxi sxajnis senkonscia .
La kapitano alvokis la kaporalon kaj ordonis al li preni la paperfolion el la manoj de la mortigita kozako .
La kaporalo eliris sur la kampon kaj revenis , kondukante per la brido la cxevalon de la mortinta kozako .
Li enmanigis al la citadelestro la leteron .
Ivan Kuzmicx legis gxin silente kaj tuj pecete gxin dissxiris .
Dume la malamikoj videble sin preparis al batalo .
Baldaux kugloj ekfajfis cxirkaux niaj oreloj , kaj kelke da sagoj enigxis apud ni en la teron kaj en la palisaron .
Vasilisa Jegorovna , diris la kapitano , tio ne estas afero por virinoj .
Vasilisa=Jegorovna , malkuragxigita per la kugloj , alrigardis la stepon , kie estis rimarkebla vigla movado , poste sxi sin turnis al la edzo kaj diris : Ivan Kuzmicx , nia vivo kaj morto estas en la manoj de Dio .
Benu Masxan !
Masxa , aliru la patron !
" Masxa paligxis kaj tremetante aliris al Ivan=Kuzmicx , ekgenuis kaj klinis antaux li la kapon gxistere .
La maljuna kapitano krucosignis sxin trifoje , poste li sxin levis , kisis kaj diris per sxangxita vocxo : Nu , Masxa , estu felicxa !
Pregxu al Dio .
Li vin ne forlasos .
Se trovigxos bona fiancxo , Dio donu al vi ambaux reciprokan amon 1 Rusa esprimo . kaj konkordon .
Vivu same , kiel mi kun Vasilisa=Jegorovna vivis . Nu , adiaux , Masxa !
Vasilisa Jegorovna , rapidu forkonduki sxin !
" Masxa cxirkauxprenis lian kolon kaj ekploregis .
Ni ankaux kisu nin reciproke , plorante diris la edzino de la kapitano .
Adiaux , mia Ivan=Kuzmicx !
" Adiaux , adiaux , patrino , diris la kapitano , cxirkauxprenante sian maljunulinon , nu , suficxe , iru hejmen , se eble , vestu Ma- sxan per sarafano1 .
" La edzino de la kapitano kaj sxia filino foriris .
Mi rigardis al la foriranta Marja=Ivanovna , sxi sin returnis kaj kapsalutis min .
Ivan=Kuzmicx min aliris , kaj de nun lia plena atento alcelis la malamikon .
La ribeluloj kunrajdante cxirkauxis sian estron kaj subite komencis malsuprenigxi de la cxevaloj .
Nun staru firme , diris al ni la citadelestro , tuj komencigxos la atako !
" En la sama momento eksonis akra krietado kaj lauxtaj krioj ;
la ribeluloj ekkuregis al la citadelo .
Nia pafilego estis sxargxita per kartocxoj ;
la citadelestro lasis la malamikojn alkuri gxis plej malgranda distanco kaj tiam denove ekpafigis nian pafilegon .
La kartocxoj falis en la mezon de la atakanta trupo .
La ribeluloj sin jxetis al ambaux flankoj kaj pasis iom returne . Ilia cxefo sola restis antauxe .
Li svingadis la sabron , videble , kun vervo ilin admonante ...
La kriado , por momento silentigxinta , renovigxis .
Nu , infanoj , diris la citadelestro , nun malsxlosu la pordegon kaj tamburu .
Soldatoj , antauxen !
Sekvu min ! Eksteren el la citadelo !
" La citadelestro , Ivan=Ignatjicx kaj mi post momento jam 1 Virina popolana vesto .
estis ekster la remparo , sed la malkuragxigita garnizono staris senmove .
Kial do vi staras , infanoj ?
" kriis Ivan=Kuzmicx .
Se ni devas morti , ni mortu , tio estas ja nia ofica devo .
" En tiu sama momento la ribeluloj jam alkuris al ni kaj penetris en la citadelon .
La tamburisto cxesis bati ; la garnizono jxetis la pafilojn teren ;
min oni faligis , sed mi tuj levigxis kaj kune kun la ribeluloj eniris en la citadelon .
La citadelestro , vundita je la kapo , staris en la grupo de krimuloj ;
oni postulis , ke li donu la sxlosilojn .
Mi volis helpi al li , sed kelkaj fortaj kozakoj min kaptis kaj kunligis per zono , parolante : Atendu , oni dece regalos vin , la carajn malobeulojn !
" Oni trenis nin tra la stratoj ;
la logxantoj eliris el siaj domoj kun pano kaj salo .
Eksonis pregxeja sonorigado .
Subite el la amaso da popolo auxdigxis la krio , ke la imperiestro sur la placo atendas la militkaptitojn por jugxi pri ili .
La tuta popolo sin jxetis sur la placon ; ankaux nin oni pelis tien .
Pugacxov sidis en apogsegxo sur la perono de la kapitana domo .
Li surhavis rugxan kozakan kaftanon , borderitan per galonoj .
Alta zibelfela cxapo kun oraj faskoj estis sursxovita gxis la brilantaj okuloj .
Lia fizionomio sxajnis al mi konata .
Lin cxirkauxstaris la kozaka estraro .
Patro Gerasim , pala kaj tremanta , staris apud la perono kun krucifikso en la manoj kaj kvazaux senparole petegis la estron por la cxeestantaj minacatoj .
Sur la placo oni urgxe konstruis pendigilon .
Kiam ni alproksimigxis , la basxkiroj dispusxegis la popolamason kaj prezentis nin al Pugacxov .
La pregxeja sonorado cxesis ; ekregis profunda silento .
Kiu estas la citadelestro ?
" demandis la uzurpulo .
Nia policisto elpasxis el la popolamaso kaj fingromontris Ivanon=Kuzmicx .
Pugacxov minace alrigardis la maljunulon kaj diris : Kiel vi arogis kontrauxbatali min , vian regnestron ?
" La kapitano , suferanta pro la vundo , kolektis siajn lastajn fortojn kaj respondis per firma vocxo : Vi ne estas mia regnestro , vi estas rabisto kaj uzurpulo .
Cxu vi auxdas ?
" Pugacxov minace sulkigis la vizagxon kaj eksvingis sian blankan tukon .
Kelke da kozakoj kaptis la maljunan kapitanon kaj tiregis lin al la pendigilo .
Sur gxia transtrabo jam rajde sidis la kripligita basxkiro , kiun ni hieraux esplordemandis .
Li tenis en la mano sxnuregon , kaj post momento mi vidis la malfelicxan Ivanon=Kuzmicx jam pendanta en la aero .
Tiam oni alkondukis al Pugacxov=Ivanon=Ignatjicx . Jxuru al via regnestro Petro=Fedorovicx !
" diris Pugacxov .
Vi ne estas nia regnestro , ripetis Ivan=Ignatjicx la parolon de sia kapitano , vi bubego , estas rabisto kaj uzurpulo .
" Pugacxov svingis la tukon , kaj la bonkora leuxtenanto ekpendis apud sia maljuna estro .
Venis mia vico .
Mi sentime rigardis al Pugacxov , estante preta ripeti la respondon de miaj altanimaj kunuloj .
Je mia nedirebla surprizo mi ekvidis inter la ribelula estraro Sxvabrinon , tondita laux kozaka modo kaj vestita per kozaka kaftano .
Li aliris Pugacxovon kaj diris al li ion en la orelon .
Oni pendigu lin !
" diris Pugacxov , ecx ne rigardinte min .
Oni jxetis masxon cxirkaux mian kolon .
Mi silente legis pregxon , sincere pentante antaux Dio pro cxiuj miaj pekoj kaj petante Dion savi cxiujn , kiuj al mi estis karaj .
Oni min altrenis gxis la pendigilo .
Ne timu , ne timu !
" ripetadis al mi la ribeluloj , eble efektive volante min kuragxigi .
Subite mi auxdis krion : Atendu !
malbenitoj , atendu !
" La ekzekutistoj haltis .
Jen mi vidas : Saveljicx kusxas cxe la piedoj de Pugacxov : Estu patro !
" parolis la kompatinda vartisto .
Kion utilos al vi la morto de mia sinjorido !
Liberigu lin ;
vi ricevos por li elacxeton , sed se vi nepre deziras iun pendigi , por ekzemplo kaj fortimigo , bonvolu pendigi min , maljunan !
" Pugacxov mansignis , kaj oni tuj min malligis kaj lasis libera .
Nia patro vin korfavoras , oni diradis cxirkauxe .
Mi ne povas diri , ke en tiu momento mi gxojis pri mia liberigxo , nek bedauxris pri gxi . Miaj sentoj estis tro malklaraj .
Oni denove alkondukis min al la uzurpulo kaj starigis min surgenue antaux li .
Pugacxov etendis al mi sian muskolan manon : Kisu la manon !
Kisu la manon !
" oni parolis cxirkauxe .
Sed mi preferus la plej kruelan ekzekuton al tia malnobla humiligxo .
Kara Petro=Andreicx !
" murmuretis al mi Saveljicx , starante post mi kaj tusxetante min , ne obstinu !
Kion gxi kostas al vi !
Kracxu sed kisu la manon de la krim ... ( fi !
] ...
lian manon . Mi ne movigxis .
Pugacxov mallevis sian manon , dirante kun rideto : Lia mosxto videble malsagxigxis pro gxojo .
Levu lin !
" Oni min levis kaj lasis libera .
Mi rigardis la dauxrigatan teruran spektaklon .
La logxantoj faris sian jxuron .
Unu=post=la=alia ili aliris , kisis la krucifikson kaj sin klinis antaux la uzurpulo .
Tie staris ankaux niaj garnizonaj soldatoj ;
la rota tajloro , armita per malakra tondilo , fortrancxadis iliajn harligojn .
Forskuante harerojn de siaj vestoj , ili aliris al la mano de Pugacxov , kiu donis al ili sian pardonon kaj akceptis ilin en sian bandon .
Cxio cxi dauxris proksimume tri horojn .
Fine Pugacxov sin levis de la segxo kaj malsupreniris de la perono , akompanata de kozakaj estroj .
Oni alkondukis por li blankan cxevalon en ricxa jungilaro .
Du kozakoj , subtenante Pugacxovon sub la brakoj , helpis lin surcxevaligxi .
Pugacxov diris al patro Gerasim , ke li tagman- gxos cxe li .
En la sama momento auxdigxis virina kriado .
Kelkaj el la rabistoj tirtrenis sur la peronon Vasilisan=Jegorovnan , tute nudan , kun disligitaj haroj ;
unu el ili jam sin vestis per sxia talivesto ;
aliaj elportadis kusenegojn , kestegojn , tevazaron , tolajxon kaj ceteran domajxaron .
Karuloj !
" kriis la kompatindulino , lasu min pentofari1 .
Patroj ! Konduku min al Ivan=Kuzmicx !
" Subite sxi jxetis rigardon sur la pendigilon kaj rekonis sian edzon .
Rabistoj !
" kriis sxi kvazaux freneza , kion vi al li faris ?
Mia lumo , Ivan=Kuzmicx , bravula soldata kapo !
Ne tusxis vin rusaj bajonetoj nek turkaj kugloj ;
ne en honora batalo vi finis vian vivon , vi pereis de la mano de krimulo forkurinta !
" Kvietigu la maljunan sorcxistinon !
" diris Pugacxov .
Juna kozako sabrofrapis sxin sur la kapon , kaj sxi falis senviva sur la sxtupojn de la perono .
Pugacxov forrajdis ; la popolamaso sin jxetis post li .
1 Rusa esprimo : lasu min libera .
Cxapitro VIII La malbonvena gasto Gast' en tempo malgxusta Estas sxtono sur brusto1 .
( Proverbo ) La placo senhomigxis .
Mi staris ankoraux samloke kaj ne povis rekolekti miajn pensojn , malordigitaj de la teruraj impresoj .
Nesciado pri la sorto de Marja=Ivanovna plej multe min teruris .
Kie sxi estas ?
Kio okazis al sxi ?
Cxu sxi sukcesis kasxi sin ?
Cxu fidinda estas sxia rifugxloko ?
Plena de korsxirigaj pensoj mi eniris la kapitanan domon ...
La cxambroj estas malplenaj : cxiuj segxoj , tabloj , kestegoj estas disrompitaj , la vazaro -L dispecigita , cxio -R disjxetita .
Mi suprenkuris la mallargxan sxtuparon , kondukantan en la subtegmentejon , kaj unuafoje mi eniris la cxambreton de Marja=Ivanovna .
Mi vidis sxian liton , videble trasercxitan de la rabistoj ;
la sxranko estis disbatita , cxio el gxi forrabita ;
lampeto lumetis ankoraux antaux la kadroj , el kiuj cxiuj sanktpentrajxoj estis malaperintaj .
Sendifekta restis speguleto inter du fenestroj .
Kie do estis la logxantino de cxi=tiu modesta virgulina cxelo ?
Terura penso trakuris mian kapon : mia imago pentris al mi sxin en la manoj de rabistoj ...
Mia koro kuntirigxis ...
Mi maldolcxe , maldolcxe ekploris kaj lauxte eldiris la nomon de mia kara Marja=Ivanovna=... En tiu momento auxdigxis malforta brueto , kaj de post la 1 En Rusujo oni diras Gasto malbonvena estas pli malbona ol tataro .
sxranko eliris Palasxka , pala , tremetanta . -L Ha , Petro=Andreicx !
" sxi diris kunfrapante la manojn . Kia tago ! Kiaj terurajxoj !
" Kie estas Marja=Ivanovna ?
" mi demandis malpacience . Kio okazis al sxi ?
" Nia frauxlino estas vivanta , respondis Palasxka ;
sxi sin ka- sxas cxe Akulina=Pamfilovna .
" Cxe la edzino de la pastro !
" kriis mi terurite .
Mia Dio !
Tie ja estas nun Pugacxov !
" Mi rapide elkuris eksteren kaj kuregis al la pastra domo , nenion vidante nek sentante !
De tie auxdigxis kriado , ridegado , kantado ...
Pugacxov festenis kun siaj kamaradoj .
Ankaux Palasxka kuris post mi al la pastra domo .
Mi petis sxin nerimarkeble elvoki al mi Akulinan=Pamfilovnan .
Post momento la edzino de la pastro venis al mi en la vestiblon kun malplena brandbotelo en la manoj .
Pro Dio ! Kie estas Marja=Ivanovna ?
" mi demandis kun nepriskribebla maltrankvilo . Sxi kusxas , mia karulino , en mia lito , tie , malantaux la vando !
" respondis la edzino de la pastro .
Nu , Petro=Andreicx , preskaux okazis malfelicxo , sed dankon al Dio !
cxio felicxe pasis .
Apenaux la rabisto sidigxis cxe la mangxotablo , sxi , la kompatinda knabino , regajnis la konscion kaj ek- gxemis !
Mi preskaux mortis pro timego !
Li auxdis ...
Kiu tie cxe vi gxemas , maljunulino ?
" Mi humilege salutis la rabiston , gxiszone klinigxante : Mia nevino estas malsana , via imperiestra mosxto !
" -R Vidigu al ni vian nevinon , maljunulino !
" Ekbatis mia koro , sed estis nenio farebla .
-L Se vi volas , via imperiestra mosxto .
Sed la knabino ne povas levigxi kaj al vi veni .
" Ne grave , maljunulino , mi mem iros por sxin vidi .
" Kaj li ekiris , la malbenito , malantaux la vandon , flankentiris la kurtenon , rigardis al la lito per siaj akcipitraj okuloj , -R kaj nenion plu !
Helpis al mi Dio !
Bonvolu kredi , mi kaj la pastro tiam jam estis preparitaj al morto martira .
Felicxe , la kompatindulino ne rekonis lin .
Sinjoro Dio !
Gxisvivis ni tiajn festotagojn1 !
Terurajxo !
La kompatinda Ivan=Kuzmicx !
Kiu povus tion supozi ?
Kaj ankaux Vasilisa=Jegorovna !
Kaj Ivan=Ignatjicx !
Pro kio ankaux li ?
Pro kio vi estas indulgita ?
-L Kion vi diros pri Sxvabrin , Aleksej=Ivanovicx ?
Jen li jam tondigis al si la harojn laux kozaka kutimo kaj nun festenas tie kun ili .
Vere , lertulo , oni povas diri !
" En tiu momento auxdigxis ebriaj krioj de la gastoj kaj la vocxo de patro Gerasim .
La gastoj postulis brandon , la pastro vokis la edzinon .
Tiam la edzino de la pastro ekrapidis : Iru hejmen , Petro=Andreicx , nun mi ne povas kun vi paroli . Jen la rabistoj dibocxas .
Okazos malfelicxo , se ili en ebria stato vin vidos .
Adiaux , Petro=Andreicx !
Estu kio estos !
Ni esperu , ke Dio nin ne forlasos .
" La edzino de la pastro foriris .
Iom trankviligita , mi iris en mian logxejon .
Preterirante la placon , mi vidis cxirkaux la pendigilo kelkajn basxkirojn , kiuj , sin interpusxegante , fortiris botojn de la pendigitoj .
Kun granda peno mi forpremis mian indignon , sentante tutan senutilecon de mia nuna enmiksigxo .
Tra cxiuj stratoj kuris rabistoj , prirabante la oficirajn logxejojn . Cxie sonis krioj de ebriaj ribeluloj .
Mi venis en mian hejmon .
Saveljicx renkontis min cxe la sojlo .
Dankon al Dio , li kriis , vidante min , mi jam estis timan- 1 Rusa esprimo : anstataux malfelicxajxojn . ta , ke la rabistoj vin denove kaptis ...
Kara Petro=Andreicx , bonvolu kredi !
cxion cxe ni la friponoj forrabis : vestojn , vazaron , cxiujn ajxojn , nenion oni por ni lasis .
Nu , ne grave !
Ni danku Dion , ke vin oni lasis vivanta !
Karulo , cxu vi rekonis la hetmanon ?
" Ne .
Kiu do li estas ?
" Do vi ne rekonis ?
... Cxu vi forgesis la drinkulon , kiu en la gastejo elpetis por si vian palton ?
palton leporfelan , tute novan ;
surtirante gxin , la kanajlo ecx la kunkudrojn krevigis .
" Mi ekmiris . Efektive , la simileco inter Pugacxov kaj mia iama kondukinto estis okulfrapa .
Mi estis certa , ke Pugacxov kaj tiu viro estas la sama persono , kaj nun mi komprenis la kauxzon de mia jxusa pardonigxo .
Mi ne povis ne miri pri tiu stranga kuncxenigxo de la cirkonstancoj : la infana palto , iam donacita de mi al vagulo , nun liberigis min de pendigila ma- sxo ;
drinkulo kiu iam vagadis tra gastejoj , en la nuna tempo siegxas citadelojn kaj skuegas la regnon .
Cxu vi ne deziras mangxi ?
" diris Saveljicx , sensxangxa pri siaj kutimoj .
Hejme ni nenion havas , sed mi tuj iros por sercxi ion kaj kuiros por vi .
" Restante sola mi enprofundigxis en meditado .
Kion nun mi devas fari ?
Resti en la citadelo , subigxinta al la krimulo , aux aligxi al lia bando -R tio ne konvenis al oficiro .
Mia ofica devo postulis , ke mi urgxe direktu min tien , kie mia servado povos ankoraux utili al la patrolando en la nunaj malfacilaj cirkonstancoj ...
Sed mia amo potence postulis , ke mi restu apud Marja=Ivanovna , estu sxia protektanto kaj defendanto .
Kvankam mi antauxvidis senduban kaj baldauxan sxan- gxon de la cirkonstancoj , tamen mi ne povis ne tremi , prezentante al mi sxian dangxeran situacion .
Miaj meditoj estis interrompataj de alkuranta kozako , kiu venis por anonci al mi : Lia imperiestra mosxto postulas vin al si .
" Kie li nun estas ?
" mi demandis , preta obei .
En la domo de la citadelestro , respondis la kozako .
Post la tagmangxo lia mosxto bonvolis viziti sxvitbanejon , kaj nun li dormas .
Jen , via mosxto , laux cxio estas videbla lia alta deveno : tagmangxante li bonvolis formangxi du rostitajn porkidojn , kaj en la sxvitbanejo li ordonis hejti tiel varmege , ke ecx Taraso Kurocxkin ne eltenis , fordonis la brancxan balailon al Tomcxjo Bikbaev kaj kun peno reakiris la spiron , surversxinte sin per malvarma akvo .
Jes , mi konfesas , cxiuj liaj manieroj estas tiel gravaj ...
Sin lavante en la sxvitbanejo , li montris siajn carajn stampsignojn , kiujn li havas sur la brusto : cxe unu flanko dukapan aglon , grandan kiel kvinkopeka monero , cxe la dua lian propran portreton .
" Mi ne trovis necese refuti la opiniojn de la kozako kaj mi iris kune kun li en la kapitanan domon , antauxpentrante al mi mian intervidigxon kun Pugacxov kaj penante diveni , kia estos gxia rezulto .
La leganto certe bone prezentas al si , ke mi ne estis tute trankvila .
Krepuskigxis , kiam mi aliris la domon de la citadela estro .
La terura pendigilo kun siaj viktimoj konturigxis kiel nigra silueto .
La kadavro de la kompatinda edzino de la kapitano ankoraux kusxis jxetita sub la perono , antaux kiu garde staris du kozakoj .
Mia akompananto eniris por anonci min kaj , tuj reveninte , enirigis min en la cxambron , en kiu mi hieraux tiel emocie adiauxis la karan Marjan=Ivanovnan .
Mi ekvidis scenon neordinaran .
Cxirkaux la tablo , kovrita per tablotuko kaj sursxargita per boteloj kaj glasoj , sidis Pugacxov kun dekkelko da kozakaj cxefoj en cxapoj kaj diverskoloraj cxemizoj , cxiuj jam varmegigitaj per brando , kun rugxaj vizagxacxoj , kun brilaj okuloj .
Inter ili ne estis Sxvabrin , nek nia policisto , la novebakitaj perfiduloj .
Ha , Mosxta sinjoro , diris Pugacxov , vidante min , bonvenon ;
honoron al vi kaj lokon !
Estu bonvena !
" Liaj kunuloj iom kunsxovigxis .
Mi silente sidigxis cxe la rando de la tablo .
Mia najbaro , juna kozako , bonstatura kaj bela , enversxis por mi glason da brando , kiun mi ecx ne gustumis .
Scivole kaj atente mi observis la kunvenintojn .
Pugacxov okupis la cxefan lokon , kubutapoginte kaj subtenante la nigrabarban mentonon per sia potenca pugno .
Liaj regulaj kaj suficxe agrablaj vizagxtrajtoj tute ne vidigis kruelecon .
Li ofte alparolis viron proksimume 50-jaran , nomante lin jen grafo , jen Simofejicx , iafoie ecx onklo .
Cxiuj sin traktis reciproke kiel kamaradoj kaj montris neniun humilan preferon por sia hetmano .
La konversacio koncernis la matenan atakon , la progresadon de la ribelo kaj la estontan agadon .
Cxiu sin lauxdegis , faris proponojn kaj sengxene kritikis la opiniojn de Pugacxov .
Cxi=tiu stranga milita konferenco faris la decidon marsxi kontraux Orenburgo , arogantajxo , kiu preskaux estis kronata de bedauxreginda sukceso .
La militiro estis destinita por la morgauxa tago .
" Mia najbaro alttenore ekkantis malgajsonan burlakan1 kanton ; cxiuj aliaj hxore kunkantis : 1 Burlakoj estis apudvolgaj laboristoj , kiuj en la epoko , kiam vaporsxipoj ankoraux ne ekzistis tie , multope tirtrenadis sxipojn kaj barkojn per sxnurego , irante laux la bordo kontraux la fluo de la rivero . Verda kverkarbaro , ho , ne bruu , Ne malhelpu min bravulon meditadi ; Cxar mi iros morgaux al jugxisto , Jugxist' plej severa , cxar li estas car' ! Estos min la caro demandanta : Kune kun kiu vi sxtelis kaj rabadis ? Cxu grandnombra estis via kunular' ? " Plenan veron mi rakontos al vi tuj , Al vi , respektinda nia pia car' : Kvar kunulojn karajn nur posedis mi : La unua estis mallumega nokt' , Kaj la dua estis mia trancxileg' , Mia tria estis mia rajdcxeval' , Mia kvara estis forta pafilark' . Akraj sagxoj estis mia senditar' . " -L Gloron al vi , brava kamparan' ! Brave rabis vi , brave respondas nun . Kaj pro tio nun donacos mi al vi Altan konstruajxon meze de la kamp' , El du traboj kun supra transtrab' . " Ne estas eble rakonti , kiel forte emociigis min tiu popolkanto pri pendigilo , kantata de homoj , destinitaj al pendigo . Iliaj minacaj mienoj , la agorda kantado , la malgajiga nuancado de la teksto , per si mem plensignifa , cxio cxi plenigis mian poetan animon per vere tremiga teruro . La gastoj trinkis ankoraux po unu glason da brando , levigxis kaj adiauxis Pugacxovon . Mi volis eliri kun ili , sed Pugacxov diris : Residigxu !
mi volas kun vi paroli . " Ni restis okulo kontraux okulo .
Dum kelke da minutoj dauxris nia ambauxflanka silentado .
Pugacxov fikse min rigardis , de tempo al tempo fermetante la maldekstran okulon kun esprimo de friponeca ironio .
Fine li ekridis kun tia sincera gajeco , ke ankaux mi , vidante tion , same ekridis , ne sciante pro kio . Nu , konfesu , via mosxto !
" li diris . Cxu forte vi ektimis , kiam miaj bravuloj jxetis al vi sxnuron cxirkaux la kolon ?
Certe , la cxielo sxajnis al vi sxafofelo1 ?
Jes , jes , vi nepre balancigxus nun sub la transtrabo , se tiam ne estus alkurinta via servisto .
Mi lin tuj rekonis , la maljunulacxon .
Cxu venis al vi en la kapon , via mosx- to , ke la viro , kiu vin alkondukis al gastejo , estis la imperiestro mem ?
( Li penis sin sxajnigi grava kaj mistera .
) Vi grave kulpigxis antaux mi , dauxrigis li , tamen mi indulgis vin pro via virto , pro tio , ke vi faris al mi servon , kiam mi estis devigata min kasxi al miaj malamikoj .
Cxu nur tion vi vidos ?
Cxu , nur tiel mi rekompencos vin , kiam mi rericevos mian regnon ?
Cxu vi promesas servi al mi fervore ?
" La demando de la rabisto kaj lia aroganteco sxajnis al mi tiel amuzaj , ke mi ne povis ne rideti .
Pri kio vi ridetas ?
" li demandis , sulkigante la frunton .
Cxu eble vi ne kredas , ke mi estas la imperiestro ?
Diru malkasxe !
" Mi konfuzigxis .
Nomi la vagulon imperiestro , mi neniel povis : tio sxajnis al mi nepardonebla kuragxmanko .
Sed se mi nun nomus lin uzurpulo , mi elmetus min al certa pereo ;
tamen , tio , por kio mi estis preta sub la pendigilo , antaux la okuloj de la tuta popolo , en la unua flamo de indigno , tio nun estis konsiderata de mi senutila fanfaronajxo .
Mi hezitis .
Pugacxov kun severa mieno atendis mian respondon .
Fine ( ecx hodiaux mi 1 Rusa popolamata esprimo .
kun kontentigxo rememoras la tiaman momenton ) la devosento eksuperis en mi la homan malfortecon .
Mi respondis : Auxskultu !
mi diros al vi la tutan veron .
Konsideru mem , cxu mi povas kredi , ke vi estas la imperiestro .
" Kiu do mi estas , laux via konsidero ?
" Dio scias !
Sed kiu ajn vi estas , vi faras dangxeran sxercon .
" Pugacxov fluge min alrigardis .
Do vi ne kredas , ke mi estas la caro Petro=Fedorovicx ?
Nu , bone .
Sed cxu homo kuragxa ne atingas cxion ?
Cxu Grisxka=Otrepjev1 ne iam estis caro ?
Pensu pri mi kion ajn , sed ne forlasu min .
Cxio cetera estu por vi indiferenta .
Cxiu pastro estas patro2 .
Servu al mi kun plena fideleco , kaj mi vin nomos princo Potjomkin kaj cxefmarsxalo .
Kion vi opinias pri tio ?
" Ne , respondis mi firme , mi estas naskita nobelo , mi jxuris fidelecon al nia imperiestrino ;
servi al vi mi ne povas .
Se vi efektive deziras fari al mi bonajxon , permesu al mi foriri Orenburgon .
" Pugacxov enpensigxis .
' , Kiel mi povas tion promesi ?
" mi respondis .
Vi ja mem scias , ke tio ne okazos laux mia volo : se oni sendos min kontraux vin , mi iros , nenio restos al mi por fari .
Jen vi mem nun estas hetmano , vi mem postulas obeadon de viaj subuloj .
Kio okazus , se mi ne plenumus mian militservan devon , kiam mia 1 La unua ruslanda nomuzurpulo : , Grigorij=Otrepjev , en la historio nomata Falsa=Dimitrij , per trompo akiris la caran tronon 1605 kaj regis gxis 1606 , kiam li estis mortigita . Li ludis la rolon de Dimitrij , la plej juna filo de Ivano=IV , kiu mortis ( aux estis mortigita ) en sia sepa jaro .
2 Rusa esprimo . servo estos postulata ?
Mia kapo estas en viaj manoj : se vi liberigos min , mi vin dankos ;
se vi ekzekutos min , Dio vin jugxu ;
tamen mi diris al vi la veron .
" Mia sincereco videble mirfrapis Pugacxovon .
Estu tiel !
" li diris , frapante min sur la sxultron , laux mia volo , mi punas , laux mia volo -R indulgas .
Iru al cxiuj kvar flankoj1 , faru kion vi volas .
Morgaux venu por adiauxi min , sed nun iru dormi ; ankaux mi sentas min dormema .
" Mi forlasis Pugacxovon kaj eliris eksteren .
La nokto estis senventa kaj frosta .
La luno kaj steloj forte brilis , lumigante la placon kaj la pendigilon .
La citadelo staris silenta kaj senluma .
Nur en la trinkejo vidigxis lumo kaj bruis malfruigxintaj dibocxuloj .
Mi alrigardis la pastran domon .
La fenestrokovriloj kaj pordego estis sxlositaj .
Sxajne en la domo cxio estis trankvila .
Mi venis en mian logxejon kaj trovis Saveljicxon malgxojegan pro mia foresto .
La sciigo pri mia liberigxo lin nedireble gxojigis .
Dankon al vi , Sinjoro=Dio !
" li diris , farante signon de kruco , morgaux en la plej frua mateno ni forlasu la citadelon kaj ni iru , kien la okuloj rigardas1 .
Mi preparis al vi ion por mangxi , karulo ;
mangxu kaj poste dormu gxis mateno kvazaux en Dia sino1 .
Mi sekvis lian konsilon kaj , vespermangxinte kun grandega apetito , mi ekdormis sur la nuda planko , laca korpe kaj anime .
1 Rusa esprimo .
Cxapitro IX La disigxo Dolcxa estis la kunigxo Nia , kara belulin , Tre malgaja -L la disigxo . Kvazaux kor forlasus min !
( Heraskov ) Frumatene vekis min tambursonoj . Mi min direktis al la kunvenejo .
Tie , apud la pendigilo , jam arangxis sin laux militista maniero la bando de Pugacxov .
La kozakoj estis surcxevale , la infanteriaj soldatoj staris cxe pafilo . Standardoj flirtis .
Kelke da pafilegoj , inter kiuj mi rekonis ankaux nian , estis metitaj sur militirajn afustojn .
La tuta logxantaro amasigxis tie , atendante la uzurpulon .
Cxe la perono de la kapitana domo kozako tenis je la brido belan blankan cxevalon de kirgiza speco .
Mi sercxis per la okuloj la kadavron de la edzino de la kapitano .
Sxi estis forportita iom flanken kaj kovrita per mato .
Fine Pugacxov eliris el la domo .
Cxiuj demetis la cxapojn .
Pugacxov haltis sur la perono kaj salutis la popolon .
Unu el la kozakoj donis al li sakon kun kupraj moneroj , kaj Pugacxov plenmane disjxetadis ilin . La popolo kriegante kolektis la monerojn , kaj ne mankis kripligoj .
Pugacxovon cxirkauxis liaj cxefaj kunkulpuloj .
Inter ili staris ankaux Sxvabrin .
Niaj rigardoj renkontigxis ;
en mia li povis legi malestimon ;
kaj li sin deturnis kun esprimo de nekasxata malamo kaj sxajniga mokemo .
Pugacxov , rimarkinte min en la popolamaso , kapsignis al mi , ke mi aliru .
Auxskultu , li diris , iru tuj Orenburgon kaj anoncu , laux mia komisio , al la guberniestro kaj al la generaloj , ke ili atendu min en la urbo post semajno .
Konsilu al ili , ke ili akceptu min kun infana amo kaj obeemo , alie ili ne evitos kruelan ekzekuton .
Felicxan vojagxon , via mosxto !
" Poste li sin turnis al la popolo , montrante Sxvabrinon .
Jen via nova citadelestro , infanoj !
Obeu cxiujn liajn ordonojn , li respondas antaux mi por vi kaj por la citadelo !
" Konsternite mi auxdis tiujn vortojn .
Sxvabrin farigxas citadelestro , Marja=Ivanovna restas en liaj manoj , Dio !
Kio estos al sxi !
Pugacxov malsupreniris de la perono .
Oni alkondukis lian cxevalon . Li vigle surseligxis , ne atendante la kozakon , kiu estis lin helpanta .
En la sama momento mi vidis , ke el la popolamaso iras mia Saveljicx rekte al Pugacxov kaj prezentis al li paperfolion .
Mi ne povis diveni , kio sekvos .
Kio gxi estas ?
" grave demandis Pugacxov .
Bonvolu legi , tiam vi scios , respondis Saveljicx .
Pugacxov prenis la paperon kaj longe pririgardis gxin kun mieno signifoplena .
Tro sagace vi skribis , li diris fine , miaj klaraj okuloj nenion povas decxifri .
Kie estas mia cxefsekretario ?
" Junulo en kaporala uniformo rapide alkuris al Pugacxov .
Legu lauxte ! " ordonis la uzurpulo , donante al li la paperon .
Mi estis tre scivola scii , pri kio mia vartisto elpensis skribi al Pugacxov .
La cxefsekretario lauxte eksilabis jenon : Du hxalatoj , unu el kruda kalikoto , alia el striita silko , sume 6 rublojn ...
" Kio tio estas ?
" diris Pugacxov , sulkigante la frunton .
Bonvolu ordoni legi plu , trankvile respondis Saveljicx .
La cxefsekretario dauxrigis : Uniforma surtuto el maldika verda drapo 7 rublojn .
Blanka drapa pantalono -R 5 rublojn .
Dekdu cxemizoj el holanda tolo kun manumoj -L 10 rublojn .
Kia mensogajxo tio estas ?
" interrompis Pugacxov .
" De kiuj rabistoj ?
" minace demandis Pugacxov .
Mi petas pardonon , mi eraris , via mosxto : ne rabistoj , sed viaj bubegoj cxion trasercxis kaj forrabis .
Bonvolu ne koleri : ecx kvar piedoj de cxevalo ne savas gxin de falo .
Ordonu finlegi , via mosxto !
" Legu plu !
" diris Pugacxov .
La sekretario dauxrigis : Katuna litkovrilo , alia kovrilo , silka , vatita -L 4 rublojn .
Vulpofela pelto kovrita per rugxa sateno -R 40 rublojn .
Krom tio la leporfela palto , donacita al via mosxto en la gastejo -L 15 rublojn .
" Kio gxi estas fine ?
" ektondris Pugacxov , briligante siajn flamajn okulojn .
Mi devas konfesi : en tiu momento mi ektimis pro mia malfelicxa vartisto .
Li estis rekomenconta siajn klarigojn , sed Pugacxov lin interrompis .
Kiel vi arogis tedi min per tiaj bagateloj ?
" kriis li , eltiris la paperon el la manoj de la sekretario kaj jxetis gxin al Saveljicx en la vizagxon .
Malsagxa maljunulo ! Oni vin prirabis ?
Kia malfelicxo !
Vi devus , maljunulacxo , eterne petegi Dion por mi kaj por miaj homoj , pro tio , ke vi kun via sinjoro ne pendas tie=cxi kune kun miaj malobeuloj ...
Leporfela palto !
Mi montros al vi leporfelan palton !
Cxu vi scias , ke mi havas la povon ordoni , ke oni senhauxtigu vin vivanta kaj el via hauxto faru felpalton ?
" Pugacxov videble havis paroksismon de grandanimeco .
Li sin forturnis kaj ekrajdis , ne dirinte vorton .
Sxvabrin kaj la kozaka estraro sekvis lin .
La bando en plena ordo formarsxis el la citadelo .
La popolo ekkuris post ili .
Mi restis sur la placo sola kun Saveljicx .
Mia vartisto tenis en la manoj sian registron kaj rigardis gxin kun profunda bedauxro .
Vidante miajn konkordajn rilatojn kun Pugacxov , li certe estis dezirinta utiligi ilin , sed lia sagaca entrepreno malsukcesis .
Mi insultis lin pro lia negxustloka servista fervoro , sed mi ne povis min deteni de rido .
Ridu , sinjoro , ridu !
Sed kiam ni devos denove arangxi nian mastrumajxaron , tiam vi vidos , cxu ridinda gxi estos !
" Mi kuris en la pastran domon por vidi Marjan=Ivanovnan .
La edzino de la pastro venis renkonte al mi kun malgxoja sciigo .
Nokte Marja=Ivanovna malsanigxis je forta febro . Sxi kusxas nun senkonscia kaj deliras .
La edzino de la pastro enirigis min en sxian cxambreton .
Senbrue mi aliris la liton .
Sxia sxangxigxinta vizagxo min frapis .
Sxi ne rekonis min .
Longe mi staris antaux sxi , ne auxdante , kiel patro Gerasim kaj lia edzino min konsoladis .
Malgxojegaj pensoj ekposedis min .
La situacio de la kompatinda orfino , sendefenda , forlasita inter la kanajlaj ribeluloj , mia propra senforteco min teruris .
Sxvabrin plej turmentis mian imagon .
Ricevinte regadpovon el la manoj de la uzurpulo mem , li , la estro de citadelo , en kiu restas la kompatinda knabino -R la senkulpa objekto de lia malamo -L li povos fari al sxi kian ajn malbonajxon .
Kio restis al mi por fari ?
Kiamaniere helpi al sxi ?
Kiamaniere liberigi sxin el la manoj de la kanajlo ?
Restis unu sola rimedo : mi decidis senprokraste veturi Orenburgon por plirapidigi la rekonkeron de la citadelo .
Mi do adiauxis la pastron kaj lian edzinon , varmege komisiante al iliaj zorgoj tiun , kiun mi jam konsideris mia edzino .
Mi prenis la manon de la knabino kaj kisis gxin , versxante larmojn . Adiaux !
" diris al mi la edzino de la pastro , kiam ni kune eliris el la domo , adiaux , Petro=Andreicx .
Ni esperu , ke ni revidos unu=la=alian en pli bona tempo .
Ne forgesu nin , skribu ofte .
La malfelicxa Marja=Ivanovna nun havas neniun konsolanton krom vi , neniun protektanton .
" Sur la placo mi haltis momenton , alrigardis la pendigilon , pie klinis antaux gxi la kapon , forlasis la citadelon kaj ekiris laux la vojo al Orenburgo , akompanata de Saveljicx , kiu penadis ne postresti .
Mi pasxis enprofundigxinte en meditado , kiam subite mi auxdis post mi cxevalan piedfrapadon .
Mi rigardis returne kaj vidis : el la citadelo galope postrajdas al mi kozako , tenanta basxkiran cxevalon je la brido kaj de malproksime faranta al mi signojn .
Mi haltis kaj baldaux rekonis nian policiston .
Alrajdinte , li malsupreniris de sia cxevalo kaj transdonis al mi la kondukilojn de la dua cxevalo , dirante : Via mosxto !
Nia patro-imperiestro donacas al vi la cxevalon kaj sian propran pelton ( al la selo estis alligita sxafofela pelto ) .
Krom tio , balbute aldiris la policisto , Lia mosxto bonvolis donaci al vi duonrublon , sed mi gxin perdis rajdante , -R bonvolu pardoni al mi .
" Saveljicx deflanke lin alrigardis kaj murmuris : Perdis rajdante ?
Kio do tintas en via surbrustajxo ?
Senhontulo !
" En mia surbrustajxo ?
" ripetis la policisto tute ne konfuzita .
Gardu vin Dio , maljunulo !
Tintas ne moneroj , sed la brido ...
" Bone !
" Multajn dankojn al via mosxto !
" Li ekgalopis returne , tenante per unu mano la surbrusta- jxon , kaj post momento malaperis el la vido .
Mi min vestis per la pelto , kaj ni duope surcxevaligxis .
Jen vi vidas , sinjoro , diris la maljunulo , ne vane mi prezentis mian petskribon al la kanajlo : honton li eksentis .
Kvankam la basxkira longkrura cxevalacxo kune kun la sxafpelto ne valoras ecx duonon de tio , kion la kanajlaro de ni sxtelis , kaj de tio , kion vi mem estas al li donacinta , tamen ecx tio=cxi nun estos utila : de sxafo senlana ecx lanero tauxgas .
Post la tendaro li arangxis bastionojn , Por el tie nokte jxeti fulmojn al la urbo .
( Heraskov ) Apud Orenburgo ni vidis aron da punlaboristoj kun razitaj kapoj , kun vizagxoj kripligitaj per ekzekutista mano .
Ili laboris cxe la fortikajxo sub gardo de garnizonaj invalidoj .
Iuj en cxaretoj forveturigis rubon el la fosajxo , aliaj per fosiloj elfosadis teron ;
masonistoj alportadis brikojn sur la remparon , riparante la urban muregon .
Cxe la pordego nin haltigis la gardostarantoj kaj postulis niajn pasportojn .
Auxdinte , ke ni venas el la Bjelogorska citadelo , la sergxento tuj kondukis min en la domon de la generalo .
Mi trovis lin en lia gxardeno .
Li esplorrigardis siajn pomarbojn , senfoliigitajn de la auxtuno , kaj helpate de maljuna gxardenisto , zorge envolvis ilin per pajlo .
Lia mieno spiris trankvilecon , bonfarton kaj bonkorecon .
Li gxoje min akceptis kaj petis rakonti pri la teruraj okazintajxoj , kies atestanto mi estis .
Mi rakontis al li cxion .
La maljunulo auxskultis min atente , samtempe fortrancxante sekajn brancxojn .
Malfelicxa Mironov !
" li diris , kiam mi finis mian malgxojan rakonton , kia domagxo !
Li estis brava oficiro !
Ankaux sinjorino Mironova estis bona sinjorino kaj majstre peklis fungojn .
Sed kie do estas Masxa , la filino de la kapitano ?
Ne bone , ne bone , rimarkigis la generalo , oni tute ne povas fidi je ilia rabista disciplino !
Kio farigxos al la kompatinda frauxlino !
" Mi respondis , ke la Bjelogorska citadelo ja ne estas malproksima , ke certe lia ekscelenco senprokraste sendos tacx- menton por liberigi la malfelicxan logxantaron .
La generalo malkonfide balancis la kapon .
Ni vidu , ni vidu !
" li diris , pri tio ni ankoraux poste parolos .
Bonvolu viziti min por trinki tason da teo : hodiaux mi arangxas militan interkonsiligxon .
Vi povos doni al ni precizajn sciigojn pri la sentauxgulo Pugacxov kaj pri lia armeo .
Dume iru ripozi !
" Mi iris en la logxejon al mi destinitan , kie Saveljicx jam mastrumis , kaj mi malpacience atendis la horon de la kunveno .
La leganto povas bone prezenti al si , ke mi ne prokrastis aperi antaux la konsilantaro , kiu estis havonta tian influon je mia sorto . Je la destinita horo mi jam estis cxe la generalo .
Mi trovis tie urban oficiston , sxajne doganestron , dikan kaj rugxvangan maljunulon en orsxtofa kaftano .
Li demandis min pri la sorto de Ivan=Kuzmicx , kiun li nomis baptano , kaj interrompadis mian rakonton per multaj aldonaj demandoj kaj moralaj sentencoj , kiuj evidentigis en li ne nur homon kompetentan pri la milita scienco , sed atestis ankaux pri lia sagxo kaj natura prudento .
Dume kunvenis la ceteraj invititoj .
Kiam cxiuj sidigxis kaj cxiu ricevis tason da teo , la generalo klare kaj detale raportis pri la temo de la interkonsiligxo .
Nun , sinjoroj , dauxrigis li , estas necese decidi , kiel ni agu kontraux la ribelintoj , cxu atake aux defende ?
Cxiu el ambaux manieroj de agado havas sian profitan kaj sian malprofitan flankon .
Atakado prezentas pli grandan esperon je pli baldauxa ekstermo de la malamiko ;
defendado estas rimedo pli certa kaj pli sendangxera .
Do ni kolektu la vocxojn laux legxa ordo , t. e. komencante de la plej malaltrangaj oficiroj . Sinjoro signojunkro !
poste mi kategorie certigis , ke la uzurpulo ne povos kontrauxstari la regule aplikatan militforton .
Mia opinio estis akceptata de la oficistaro kun evidenta malbonvolo .
Oni vidis en gxi junulan senpripensemon kaj arogantecon .
Oni ekmurmuris cxirkaux mi , kaj mi klare auxdis la duonvocxe diritan epiteton flavbekulo .
La generalo kun rideto min alparolis : Sinjoro signojunkro !
La unuaj vocxoj en cxiuj militaj konsiligxoj ordinare subtenas atakadon : tia jam estas la kutimo !
Ni dauxrigu la vocxdonadon . Sinjoro kolegia konsilanto !
vian opinion mi petas .
" La maljunulo en orsxtofa kaftano rapide fintrinkis sian trian tason da teo kun suficxa almikso de rumo kaj respondis : Mi opinias , ekscelenco , ke ni devas agi nek atake , nek defende .
" Kiel do , sinjoro kolegia konsilanto !
" demandis la mirigita generalo , la taktiko ja ne havas aliajn manierojn de agado : aux atakado aux defendado ...
" Via ekscelenco , bonvolu apliki subacxetadon .
" He , he , he !
via opinio estas tre prudenta .
Subacxetado estas permesata de la taktiko , kaj ni uzos vian konsilon .
Oni povas promesi por la kapo de la uzurpulo ... 70 rublojn ... ecx 100 rublojn ... el la sekreta sumo .
" Kaj tiam , interdiris la doganestro , estu mi ne kolegia konsilanto , sed kirgiza virsxafo , se tiuj ribeluloj ne perfidos sian hetmanon , ne alveturigos lin al ni kun katenitaj kruroj kaj brakoj !
" Ni tion ankoraux pripensos kaj priparolos , respondis la generalo .
Tamen cxiuokaze oni devas apliki militajn rimedojn ...
Sinjoroj , bonvolu vocxdoni laux la legxa ordo !
" Cxiuj opinioj montrigxis kontrauxaj al mia .
Cxiuj oficistoj parolis pri nefidindeco de la armeo , pri necerteco pri sukceso , pri singardemo ktp. .
Cxiuj opiniis , ke estos pli prudente resti malantaux la fortikaj masonitaj muroj sub la sxirmo de pafilegoj , ol elprovi la fortunon sur batalkampo .
Fine la generalo , auxskultinte cxies opiniojn , forsxutis cindron el sia pipo kaj diris jenon : Sinjoroj !
Mi devas sciigi al vi , ke mi plene aligxas al la opinio de sinjoro signojunkro , cxar tiu opinio estas bazita sur cxiuj reguloj de prudenta taktiko , kiu preskaux senerare preferas atakan movadon ol la defendan .
" Li haltis , sxtopante sian pipon .
Mia ambicio triumfis . Mi fiere rigardis la oficistojn , kiuj dume intermurmuretis kun videbla malkontento kaj maltrankvilo .
Sed , sinjoroj , dauxrigis li , elspirinte densan tabaknubon : Mi ne kuragxas preni sur min tiel grandan respondecon , kiam temas pri la sekureco de la provinco , komisiita al mi de sxia imperiestrina mosxto mem , de nia korfavora regnestrino .
" Nun la oficistoj siavice moke rigardis min .
La konsilantaro disigxis .
Mi ne povis ne bedauxri pri la fortomanko de tiu respektinda militisto , kiu , malgraux sia propra konvinko , decidis agi laux la opinioj de homoj nekompetentaj kaj nespertaj .
Kelke da tagoj post tiu rimarkinda interkonsiligxo ni eksciis , ke Pugacxov , plenumante sian promeson , alproksimigxas al Orenburgo .
Mi jam vidis la ribelulan armeon de la supro de la urba murego . Al mi sxajnis , ke ilia nombro dekobligxis de post la lasta atako , kies atestanto mi estis .
Ili kunveturigis la pafilegojn , prenitajn de Pugacxov en malgrandaj citadeloj de li venkitaj .
Memorante la decidon de la konsilantaro , mi antauxvidis longdauxran siegxadon de la urbo kaj preskaux ploris pro cxagreno .
Mi ne intencas priskribi la siegxon de Orenburgo , cxar tio estas objekto de historio pli multe ol tiu de familia memorskribo .
Mi diros nur per malmultaj vortoj , ke tiu siegxado , pro la nesingardemo de la loka estraro , montrigxis pereiga por la logxantaro , kiu devis terure suferi pro malsato kaj cxiuspecaj mizeroj .
Oni facile imagas , ke la vivo en Orenburgo estis tute netolerebla .
Cxiuj malgaje atendis la decidon de sia sorto ;
cxiuj plende gxemadis pro kareco , kiu efektive estis terura .
La lo- gxantoj alkutimigxis al kugloj , enflugantaj en iliajn kortojn ;
ecx la atakado de Pugacxov ne altiris plu grandan scivolemon .
Mi preskaux mortis pro enuo .
La tempo pasis .
El la Bjelogorska citadelo mi tute ne ricevis leterojn . Cxiuj vojoj estis baritaj . La malkuna vivado kun Marja=Ivanovna farigxis por mi netolerebla . Nesciado pri sxia sorto min suferigis .
Mia sola distrigxo estis rajdsporto .
Dank' al Pugacxov mi posedis bonan cxevalon , kun kiu mi dividis mian malabundan nutrajxon kaj sur kiu mi cxiutage elrajdis ekster la urbon por reciproka interpafado kun rajdistoj de Pugacxov .
En tiu interpafado la rabistoj , sataj , ebriaj kaj boncxevalaj , ordinare havis superecon .
La malforta Orenburga rajdistaro ne povis ilin venkobati .
Iafoje eliris eksterurben ankaux nia malsata infanterio , sed profunda negxo malhelpis al gxi sukcese agi kontraux disaj malamikaj rajdistoj .
La artilerio senrezulte tondris de la supro de la remparo , sed elirante sur la batalkampon , gxi dronis en negxo kaj ne movigxis antauxen pro niaj malbone nutrataj cxevaloj .
Tia estis nia militista agado . Jen kian agadon la Orenburgaj oficistoj estis nomintaj singarda kaj prudenta !
Foje , kiam mi sukcesis iamaniere disrajdigi kaj forpeli suficxe grandan tacxmenton , mi rajdatingis kozakon , restintan malantaux siaj kamaradoj ;
mi estis jam fraponta lin per mia turka sabro , kiam li subite demetis sian cxapon kaj kriis : Bonan tagon , Petro=Andreicx !
Cxu vi bone fartas ?
" Mi rekonis nian policiston .
Mi nedireble ekgxojis .
Bonan tagon , Maksimicx ! " mi diris .
Cxu antaux longe vi estis en la Bjelogorska citadelo ?
" Ne , Petro=Andreicx , nur hieraux mi venis de tie .
Mi havas letereton por vi .
" Kie gxi estas ?
" mi kriis rugxigxante .
Cxi tie , mi gxin kunprenis , diris Maksimicx , metante la manon en sian surbrustajxon , mi promesis al Palasxka trovi rimedon por transdoni al vi la letereton .
" Li transdonis al mi falditan paperon kaj tuj forgalopis .
Mi malvolvis gxin kaj tremetante legis la sekvantajn liniojn : Dio volis senigi min samtempe je miaj patro kaj patrino .
Mi ne havas nun sur la tero parencojn nek protektantojn .
Mi min turnas nun al vi , sciante , ke vi cxiam deziras al mi la bonon kaj ke vi cxiam estas preta helpi al cxiu .
Mi petegas Dion , ke atingu vin cxi tiu mia letero .
Maksimicx promesis liveri gxin al vi .
Palasxka auxdis de Maksimicx , ke li ofte vidas vin dum eliratakoj , kaj ke vi vin tute ne gardas kaj ne pensas pri tiuj , kiuj plorante pregxas al Dio por vi . Longe mi estis malsana .
Kiam mi resanigxis , Aleksej=Ivanovicx , kiu nun estas nia komandanto anstataux mia karmemora patro , devigis patron Gerasimon elliveri min al li , minacante per Pugacxov .
Mi logxas en nia estinta domo sub gardo .
Aleksej Ivanovicx devigas min farigxi lia edzino .
Li diras , ke li savis al mi la vivon , cxar li ne perfidis la trompajxon de Akulina=Pamfilovna , kiam sxi estis diranta al la rabisto , ke mi estas sxia nevino .
Sed por mi estus pli facile morti , ol farigxi edzino de tia homo , kia estas Aleksej Ivanovicx .
Li traktas min kruelege kaj minacas , ke se mi ne sxangxos mian decidon kaj ne konsentos , li forveturigos min en la tendaron de Pugacxov , kaj tie mi havos la saman sorton kiel Elizabeto Hxarlova .
Mi petis lin lasi min pripensi .
Kara Petro=Andreicx ! vi sola estas mia protektanto .
Defendu min , malfelicxan !
Petegu la generalon kaj cxiujn estrojn plej urgxe sendi al mi helpon , kaj ankaux vi mem alveturu cxi tien se eble .
Via plej humila malfelicxa orfino Marja=Mironova Leginte la leteron , mi preskaux frenezigxis .
Mi ekgalopegis en la urbon , senkompate spronante mian cxevalon .
Rajdante , mi trapensis tion kaj jenon por savi la kompatindan knabinon , sed nenion mi povis elpensi .
Galopinte gxis la urbo , mi tuj direktis min al la generalo kaj vive enkuris en lian domon .
La generalo pasxis tien kaj reen en la cxambro , fumante sian pipon .
Vidinte min , li haltis .
Kredeble mia vizagxesprimo lin frapis : li kompate informigxis pri la kauxzo de mia urgxa veno . Via ekscelenco !
" mi diris , mi venas al vi kvazaux al mia propra patro .
" Kio okazis , mia kara ?
" demandis la maljunulo mirigite , kion mi povas al vi fari ?
Parolu do !
" Via ekscelenco , permesu al mi kunpreni roton da soldatoj kaj duoncenton da kozakoj kaj lasu min liberigi la Bjelogorskan citadelon !
" La generalo atente min alrigardis , kredeble pensante , ke mi frenezigxis .
( Tio estis ja preskaux vera .
) Kiel ?
Liberigi la Bjelogorskan citadelon ?
" li demandis fine .
Mi garantias al vi sukceson , mi respondis kun ardeco , nur donu al mi permeson tien veturi .
" Ne , junulo , li diris , balancante la kapon , je tia granda distanco la malamiko facile povos disigi nin de la komunikigxo kun la cxefa strategia punkto kaj plene nin venkobati .
La barita komunikigxo ...
" Mi ektimis , vidante lin enprofundigxanta en taktikaj konsideroj , do mi rapide interrompis lin : La filino de kapitano Mironov skribis al mi leteron . Sxi petas pri helpo .
Sxvabrin devigas sxin edzinigxi je li !
" Cxu vere ?
Ha , tiu Sxvabrin estas vera Schelm"1 , kaj se li iam venos en miajn manojn , mi ordonos jugxi lin en 24 horoj , kaj ni lin mortpafos sur nia remparo .
Sed dume oni devas alpreni paciencon2 ...
1 Germana vorto fripono .
2 Germana esprimo . Alpreni paciencon !
" kriis mi indignite , sed li ja edzigxos je Marja=Ivanovna !
" Ho !
" rediris la generalo , tio ankoraux ne estos malfelicxo .
Sxi estu dume edzino de Sxvabrin .
Li povas protekti sxin , sed kiam ni lin mortpafis , tiam kun Dia helpo trovigxos por sxi alia fiancxo .
Amindaj vidvinoj ne longe restas needzinigxintaj , t. e. mi volis diri , ke vidvino pli facile ol frauxlino trovas por si edzon .
" Prefere mi konsentus morti !
" kriis mi furioze , ol cedi sxin al Sxvabrin=... " He , he , he !
" diris la maljunulo . -L Nun mi komprenas ...
Vi certe estas enamigxinta je Marja=Ivanovna=... =Tiukaze la afero sxangxigxas .
Vi kompatindulo !
...
Tamen mi ne povas doni al vi roton da soldatoj kaj duoncenton da kozakoj .
Tia ekspedicio estus malprudenta . Mi ne povas preni sur min la respondecon .
" Mi mallevis la kapon ;
malespero ekposedis min .
Subite trakuris mian kapon ideo : kia gxi estis , la leganto ekscios el la sekvonta cxapitro , kiel parolis antikvaj verkistoj de romanoj .
Cxapitro XI La ribelula antauxurbo Satega estis tiutempe la leono , Kvankam leono estas denature kruelega . Pro kio vi nun venas en kavernon mian ?
" Demandis gxi afable .
( Sumarokov ) El la domo de la generalo mi rapidis en mian logxejon .
Saveljicx akceptis min kun sia kutima admonado .
Por kio vi , sinjoro , batalas kontraux la ebriaj rabistoj ?
Cxu tio konvenas al bojara filo ?
Cxio povas okazi : pereos vi pro nenio !
Se vi almenaux kontraux turkoj aux svedoj batalus , sed nun -R estas honto ecx diri -L kontraux kiu .
" Mi interrompis lian paroladon per demando , kiom da mono mi havas .
" Li eltiris el la posxo trikitan monujon , plenan je argxentaj moneroj .
Saveljicx , mi diris al li , donu nun al mi la duonon , la reston prenu por vi .
Mi rajdas en la Bjelogorskan citadelon .
" Kara Petro=Andreicx !
" diris la bona vartisto per tremanta vocxo .
Timu Dion !
Kiel vi kuragxas vojagxi nun , kiam la tuta cxirkauxejo estas okupita de rabistoj !
Kompatu almenaux viajn gepatrojn , se vi vin mem ne kompatas !
Kien vi bezonas rajdi ?
Por kio ?
Atendu iomete : alvenos al ni nova tacxmento , kaptos cxiujn friponojn , tiam forrajdu , kien ajn vi volos .
" Sed mia intenco estis nesxancelebla .
Vane vi perdas la vortojn , mi diris al la maljunulo , mi devas esti en la Bjelogorska citadelo , kaj mi estos tie .
Ne mal- gxoju , Saveljicx !
Dio estas favorkora .
Eble ni ankoraux revidos unu=la=alian .
-R Nun pri vi : ne gxenu vin kaj ne avaru .
Acxetu , kion vi bezonos , ecx se altpreze .
Cxi=tiun monon mi donacas al vi . Se post tri tagoj mi ne revenos ...
" Kion vi parolas ?
" interrompis min Saveljicx , cxu mi lasos vin rajdi sola ?
Pri tio vi min ecx en songxo ne petu !
Se vi jam efektive decidis forrajdi , mi sekvos vin , ecx se piede , mi vin ne forlasos .
Cxu vi volas , ke mi sidu sen vi malantaux la urbaj muroj ?
Cxu vi frenezigxis ?
" Mi sciis , ke disputi kontraux Saveljicx estas senutile , do mi permesis al li sin prepari por la vojagxo .
Post duonhoro mi jam sidis sur mia bona cxevalo kaj Saveljicx sur maldika lamanta cxevalacxo , kiun senpage fordonis al li iu urbano , al kiu mankis furagxo por la cxevalo .
Ni alrajdis al la urba pordego , la gardistaro nin ne retenis , kaj ni forlasis Orenburgon .
Vesperigxis .
Mia vojo kondukis preter la Berda antauxurbo , la tiama logxloko de Pugacxov .
La cxefa vojo estis supersxutita de negxo , sed tra la tuta stepo estis videblaj cxevalaj postsignoj , cxiutage renovigataj .
Mia cxevalo rapide ektrotis .
Saveljicx pene povis sekvi min je suficxe granda distanco kaj cxiumomente kriis al mi : Pli malrapide , pro Dio , pli malrapide .
Mia malbenita cxevalacxo ne povas kuratingi vian longkruran diablon .
Kien vi rapidas ?
Cxu por festeno ?
Eble ecx sub hakilon ?
...
Petro=Andreicx=... sinjoro Petro=Andreicx=... =Dio=Sinjoro , pereos la sinjora infano ...
" Baldaux ekbrilis la lumoj de la antauxurbo .
Ni alrajdis al la terkavajxoj , la natura fortikajxo de la antauxurbo .
Saveljicx ne perdis min el la vido , ne cxesante min plende petegi .
Mi esperis felicxe cxirkauxrajdi la antauxurbon , kiam subite , en la mallumo antaux mi , mi vidis kvin kamparanojn , armitajn per bastonegoj ;
tio estis la antauxgvardio de la tendaro de Pugacxov .
Oni alvokis min .
Ne konante la signalfrazon , mi volis silente preterrajdi , sed ili min tuj cxirkauxis , kaj unu el ili prenis mian cxevalon je la brido .
Mi elingigis la sabron kaj frapis la viron sur la kapon ;
lia cxapo savis lin , tamen li sxanceligxis kaj ellasis la bridon el la mano .
La ceteraj konfuzigxis kaj kuris flanken ;
mi uzis la momenton , spronis mian cxevalon kaj forgalopis .
La komencigxinta nokta mallumo povus savi min de kia ajn dangxero , sed subite , rigardinte posten , mi konstatis , ke Saveljicx ne estas post mi .
La kompatinda maljunulo sur sia lama cxevalacxo ne povis forgalopi de la rabistoj .
Kion mi devis fari ?
Atendinte lin dum kelke da minutoj kaj certigxinte , ke li efektive estas militkaptita , mi galopigis la cxevalon returne por lin liberigi .
Atingante la terkavajxon , mi de malproksime auxdis bruon , kriojn kaj la vocxon de mia Saveljicx .
Mi rapidigis la cxevalon , kaj baldaux mi denove estis apud la samaj gardostarantaj kamparanoj , kiuj antaux kelkaj minutoj min haltigis .
Saveljicx trovigxis en ilia mezo .
Ili jam detiris la maljunulon de la cxevalacxo kaj estis lin ligontaj .
Vidante min , ili ekgxojegis , kriante sin jxetis sur min kaj en unu momento forsxiris ankaux min de la cxevalo .
Unu el ili , videble ilia cxefo , anoncis , ke oni tuj kondukos nin al la regnestro .
" Mi ne kontrauxstaris ;
Saveljicx imitis mian ekzemplon , kaj la gardostarantoj triumfe ekkondukis nin .
Ni transpasxis la terkavajxon kaj eniris en la antauxurbon .
En cxiuj domoj estis lumoj .
Cxie auxdigxis bruado , kriado .
Sur la stratoj mi renkontis multegon da homoj , sed en la mallumo neniu nin rimarkis , neniu rekonis en mi Orenburgan oficiron .
Oni kondukis nin rekte al domo , staranta cxe vojkrucigxo .
Cxe la pordego mi vidis kelkajn brandobarelojn kaj du pafilegojn .
Jen la cara palaco !
" Li iris en la domon .
Mi rigardis Saveljicxon , la maljunulo faradis signojn de kruco , silente pregxante .
Mi longe atendis , fine la kamparano revenis kaj diris al mi : Venu , nia patro ordonis enirigi la oficiron .
" Mi eniris la vilagxan domon , aux palacon , kiel gxin nomis la kamparanoj .
Gxi estis lumigata per du sebaj kandeloj , la muroj estis tapetitaj per ora papero ;
cetere benkoj , tabloj , lavujo pendanta sur sxnuro , mantuko sur najlo , potprenilo en angulo kaj largxa antauxforna platajxo kun potoj , cxio estis kvazaux en ordinara vilagxa domo .
Pugacxov gravmiene sidis sub la sanktaj pentrajxoj en rugxa kaftano , en alta cxapo , kun la manoj cxe la koksoj .
Apud li staris kelkaj el liaj cxefaj kunbatalantoj kun signoj de sxajniga humileco .
Videble , la novajxo pri militkaptita oficiro el Orenburgo vekis inter la ribeluloj grandegan scivolon , kaj ili pretigxis por imponi al mi per sia akcepto .
Pugacxov rekonis min je la unua rigardo .
Lia sxajnigita graveco tuj malaperis .
Ha , via mosxto !
" li sin turnis al mi kun viveco , kiel vi fartas ?
Por kio vin Dio alportis ?
" Mi respondis , ke mi estis preterrajdanta pro miaj propraj aferoj , kaj ke liaj homoj min haltigis .
Pro kiuj aferoj ?
" li demandis .
Mi ne sciis , kion respondi .
Pugacxov , supozante , ke mi ne volas paroli cxe atestantoj , sin turnis al siaj kamaradoj kaj ordonis al ili eliri .
Cxiuj obeis , krom du , kiuj ne movigxis de la loko .
Parolu sentime en ilia cxeesto , diris Pugacxov , al ili mi nenion kasxas .
" Mi jxetis flankan rigardon al la favoratoj de la uzurpulo .
Unu el ili , maldikega kurbigxinta maljunulo kun griza barbeto , prezentis nenion rimarkindan , krom la helblua rubando , metita cxirkauxsxultre super lia griza kamparana kaftano .
Sed neniam en mia vivo mi forgesos lian kamaradon .
Li estis altkreska , plenkorpa kaj largxosxultra kaj sxajnis al mi proksimume kvardekkvinjara .
Densa flavrugxa barbo , grizaj brilantaj okuloj , nazo sen naztruoj kaj iaj rugxetaj makuloj sur la frunto kaj vangoj havigis al lia varioldifektita largxosta vizagxo nepriskribeblan esprimon .
Li surhavis rugxan cxemizon , kirgizan hxalaton kaj kozakan sakpantalonon .
La unua ( kiel mi poste eksciis ) estis forkurinta kaporalo Bjeloborodov ;
la dua estis Afonasij=Sokolov , nomata Hxlopusxa , ekzilita krimulo , kiu jam tri fojojn forkuris el siberiaj minejoj .
Malgraux mia grandega ekscito , la societo , en kiu mi min tiel neatendite vidis , distris mian imagon .
Sed Pugacxov revenigis min al la realajxo per sia demando : Diru do , pro kiuj aferoj vi forlasis Orenburgon ?
" Stranga ideo venis al mi en la kapon : al mi sxajnis , ke la Providenco , duan fojon alkondukante min al Pugacxov , donas al mi la okazon efektivigi mian intencon .
" La okuloj de Pugacxov ekbrilis : Kiu el miaj homoj arogas ofendi orfinon ?
" kriis li .
Estu li kiom ajn sagxa , li ne evitos mian jugxon .
Diru , kiu estas la kulpulo ?
" Tio estas Sxvabrin , mi respondis .
li deziras perforte edzigxi je sxi .
" Mi lin punos !
" minace diris Pugacxov , li sciu , cxu iu rajtas en mia regno fari perfortajxon kaj ofendi mian popolon .
Mi ordonos pendigi lin !
" Permesu al mi diri vorton , diris Hxlopusxa per rauxka vocxo , vi trorapidis , nomante Sxvabrinon citadelestro , nun vi trorapidas , volante lin pendigi .
Vi jam ofendis la kozakojn per tio , ke vi donacis al ili nobelon kiel estron ;
" La nobelaro ne meritas kompaton , diris la maljunulo kun la helblua rubando ;
ne gravas , se oni ekzekutos Sxvabrinon ;
sed estas necese orde esplordemandi la sinjoron oficiron : pro kio lia mosxto venis al ni ?
Se li ne konsideras vin regnestro , pro kio do li sercxas nun vian jugxon ?
Sed se vi estas por li regnestro , pro kio li gxis hodiaux sidis en Orenburgo , kun viaj malamikoj ?
Cxu vi ne ordonos preni lin en la oficejon kaj elprovi lin per fajro : sxajnas al mi , ke lia mosxto estas spionsendita al ni de la Orenburgaj estroj .
" La argumentado de la maljuna rabisto sxajnis al mi suficxe konvinka .
Frosto trakuris mian dorson , kiam mi pensis , en kies manoj mi nun trovigxas .
Pugacxov rimarkis mian konfuzigxon .
Cxu vi auxdis ?
" okulsignante li diris al mi , sxajne , mia cxefmarsxalo prave parolas .
Kiel vi opinias pri tio ?
" La moka parolo de Pugacxov redonis al mi la kuragxon .
Mi trankvile respondis , ke mi estas nun en lia potenco , kaj ke li havas plenan liberecon agi kun mi laux sia placxo .
Bone , diris Pugacxov , nun diru , en kia stato estas via urbo ?
" Dankon al Dio , respondis mi , en plena bonstato .
" Cxu en bonstato ?
" rediris li ;
sed la homoj ja mortas pro malsato .
" La uzurpulo parolis la veron , sed , memorante mian jxurdevenan devon , mi penis nun kredigi al li , ke tio estas falsaj onidiroj , kaj ke Orenburgo posedas suficxe da cxiaspecaj provizoj .
Jen , vi vidas , interdiris la maljunulo , li senhonte vin trompas .
Cxiuj forkurintoj el Orenburgo unuanime rakontas , ke en Orenburgo regas malsatego kaj mortiga epidemio , ke tie oni mangxas mortintajxon kaj gxojas , se oni gxin trovas , -L kaj jen lia mosxto volas kredigi al ni , ke tie oni havas suficxon da cxio ...
Se vi volas pendigi Sxvabrinon , bonvolu kune pendigi ankaux cxi=tiun bravulacxon , por=ke ne farigxu maljustajxo !
" La parolo de la malbeninda maljunulacxo sxajne igis Puga- cxovon sxanceligxi .
Je mia felicxo , Hxlopusxa sin montris kontrauxa al la opinio de sia kamarado .
Cxesu , Naumicx1 , li diris , cxiam vi volas nur pendigi kaj senkapigi .
Kia heroo , oni bonvolu rigardi !
Apenaux vivanta lauxaspekte , vi ja vere rigardas jam en vian tombon2 , tamen vi cxiam estas preta pereigi aliulojn .
" Cxu eble vi mem estas sanktulo ?
" respondis Bjeloborodov ;
pro kio via hodiauxa kompatemo ?
" Vi estas prava , respondis Hxlopusxa , ankaux mi estas peka : cxi=tiu mano ( li pugnigis sian malmolan manon kaj , suprenlevinte la manikon , nudigis la haroricxan brakon ) ankaux estas kulpa pri versxado de kristana sango . Sed mi pereigis malamikojn , ne gastojn ;
mi mortigis en nigra arbaro aux meze de la vojo , sed ne hejme sidante post la forno ; mi mortigis per hakilo kaj kistenjo3 , sed mi ne auxskultis virinacxajn kalumniojn .
" La maljunulo sin forturnis , murmurante : dissxiritaj naztruoj ...
" Kion vi tie murmuras , maljunulacxo ?
" kriis Hxlopusa ;
mi montros al vi la dissxiritajn naztruojn ;
atendu , venos ankaux via tempo : se Dio volas , vi ankaux konatigxos kun la varmega pin- cxilo ... Dume , gardu vin , ke mi ne elsxiru vian barbacxon ...
" Sinjoroj generaloj !
" gravmiene diris Pugacxov , cxesu interdisputi .
Nu , nu , repaci- gxu !
" Hxlopusxa kaj Bjeloborodov , ne dirante vorton , malafable 1 Patra nomo , do lia patro estis nomata Naum : en Rusujo oni ofte nomas maljunajn personojn per ilia nura patra nomo .
2 Rusa esprimo .
3 Malakra batalilo en formo de metala globo : oni portas gxin alligita al rimeno cxe cxirkauxmano .
rigardis sin reciproke . Mi trovis necese fari finon al la interparolado , kiu povus havi por mi la plej malfavoran rezulton ;
do mi min turnis al Pugacxov kaj diris gajaspekte : Ha !
mi preskaux forgesis danki vin pro la cxevalo kaj la pelto : sen via komplezo mi dubeble estus atinginta Orenburgon ; certe mi estus frostmortinta survoje .
" Mia ruzajxo efikis : Pugacxov gajigxis .
Servo postulas reservon , li diris , palpebrumante kaj fermetante la okulojn .
Sed diru , mi petas , kial vin interesas la knabino , kiun Sxvabrin ofendas ?
Cxu eble via mosxto enamigxis ?
" Sxi estas mia fiancxino , mi respondis al Pugacxov , vidante la favoran sxangxon de la vetero kaj ne trovante necese kasxi la veron .
Via fiancxino ?
" kriis Pugacxov , kial vi tion ne diris antauxe ?
Ni vin geedzigos , ni festenos okaze de via geedzigxo !
" Kaj sin turnante al Bjeloborodov : Auxskultu , cxefmarsxalo !
Mi kaj lia mosxto estas malnovaj amikoj , do ni altabligxu nun kaj vespermangxu .
Post dormo trankvila ja venos bona konsilo !
Morgaux ni vidu , kion ni devos fari por li .
" Mi volonte forrifuzus la proponitan honoron , sed nenio estis farebla .
Du junaj kozakinoj , filinoj de la dommastro , kovris la tablon per blanka tablotuko , alportis panon , fisxsupon kaj kelkajn botelegojn da brando kaj biero , kaj la duan fojon mi estis mangxonta kun Pugacxov kaj liaj teruraj kamaradoj .
La orgio , kies nevola atestanto mi estis , dauxris gxis malfrua nokto .
Fine ebrieco ekposedis la kunfestantojn .
Pugacxov side dormetis . Liaj kamaradoj levigxis kaj per signoj komprenigis al mi , ke mi lin forlasu .
Mi kune kun ili eliris el la domo .
Laux ordono de Hxlopusxa la gardostaranto kondukis min en la oficejon , kie mi trovis Saveljicxon , kaj kie oni nin ambaux ensxlosis .
Mia vartisto estis tiel mirigita de cxio okazinta , ke li ecx pri nenio min demandis .
Li kusxigxis en la mallumo kaj longe maldormis , ofte ekspirante kaj ekgxemante , fine li ekronkis , dum mi enprofundigxis en meditado , kio ne permesis al mi dormeti ecx por momento .
Matene oni venis kaj vokis min al Pugacxov .
Mi ekiris .
Cxe lia pordego staris sledo kun tri aljungitaj tataraj cxevaloj .
Sur la strato amasigxis la popolo .
En la vestiblo mi renkontis Puga- cxovon , porvojagxe vestitan per pelto kaj kirgiza cxapo .
Liaj hierauxaj kunuloj estis apud li , sed hodiaux ilia konduto estis placxa , tute kontrauxa al cxio , kies atestanto mi estis hieraux vespere .
Pugacxov gaje min bonmatenigis kaj ordonis al mi sidigxi apud li en la sledo .
Ni ambaux enigis nin .
En Bjelogorskan citadelon , diris Pugacxov al la largxesxultra tataro , kiu starante en la sledo direktis la cxevalojn .
Mia koro forte ekbatis .
La cxevaloj ektrotis , la sonoriletoj ektintis , la veturilo rapide ekglitis ...
Haltu , haltu !
" auxdigxis vocxo , bone de mi konata , kaj mi vidis Saveljicxon kuranta renkonte al ni .
Pugacxov ordonis halti .
Sinjoro Petro=Andreicx !
" kriis mia vartisto , ne forlasu min maljunulon meze inter tiuj=cxi frip ...
" Ha , maljunulacxo !
" diris al li Pugacxov , denove Dio nin kunvenigis .
Nu , sidigxu sur la konduksidloko !
" Dankon , via imperiestra mosxto , dankon mia patro , Dio donu al vi sanon por cent jaroj pro tio , ke vi ecx maljunulon atentis kaj trankviligis .
" Tiu leporfela palto povos fine serioze kolerigi Pugacxovon .
Felicxe li aux ne auxdis , aux intence malatentis la negxustlokan aludon .
La cxevaloj trotegis ;
cxiuj sur la strato haltis kaj salutis , klinigxante gxiszone .
Pugacxov ambauxflanken kapsalutis .
Post momento ni forlasis la antauxurbon kaj rapide glitis sur la glata vintra vojo .
Miaj tiamaj sentoj estas facile imageblaj .
Post kelke da horoj mi estis vidonta la frauxlinon , kiun mi jam konsideris por mi perdita . Mi prezentis al mi la momenton de nia revido .
Mi pensis ankaux pri la viro , en kies manoj trovigxis nun mia sorto kaj kiu , dank' al stranga interplektigxo de la cirkonstancoj , estis mistere kun mi kunligita .
Mi rememoris la senpripensan kruelecon , la sangavidajn kutimojn de tiu , kiu nun sin proponis kiel liberigonto de mia amata fiancxino !
Pugacxov ne sciis , ke sxi estas filino de kapitano Mironov ;
Sxvabrin kolerante povos tion malkasxi al li ; Pugacxov povos ekscii pri tio ankaux alimaniere .
Kio estos tiam kun Marja=Ivanovna ?
Frosto trakuris miajn membrojn , miaj haroj starigxis ...
Subite Pugacxov interrompis mian meditadon , sin turnante al mi kun demando : Pri kio vi enpensigxis , via mosxto ?
" Kial ne enpensigxi ?
" mi respondis , mi estas oficiro kaj nobelo ;
ankoraux hieraux mi militis kontraux vi , kaj jen mi sidas en via sledo , kaj la felicxo de mia tuta vivo dependas de vi .
" Nu ?
" li demandis . Cxu vi timas , via mosxto ?
" Mi respondis , ke post=kiam mi unu fojon jam estis de li amnestiita , mi ankaux nun esperas ne nur lian indulgon , sed ecx lian helpon .
Vi estas prava , je Dio , prava ! " diris la uzurpulo .
Vi vidis , ke miaj kunuloj ne afable vin alrigardis ;
la maljunulo ankoraux hodiaux insistis pri tio , ke vi estas spiono , ke oni devus vin torturesplori kaj pendigi .
Sed mi ne donis mian konsenton , dauxrigis li per mallauxtigita vocxo , por=ke ne auxdu lin Saveljicx kaj la tataro , memorante vian glason da brando kaj la leporfelan palton .
Vi vidas ja , ke mi ne estas tia sangavidulo , kiel min pentras viaj sampartianoj .
" Mi tuj rememoris la almiliton de la Bjelogorska citadelo , sed mi ne trovis necese refuti lian parolon , do mi nenion respondis .
Kion oni parolas pri mi en Orenburgo ?
" li demandis post mallonga silentado .
Oni parolas , ke ne facile estas vin venkobati .
Jes , oni devas konfesi , vi vere famigxis .
" Lia mieno vidigis kontentigitan ambicion .
Jes , li diris gajmiene , mi ne malbone militas .
Cxu oni scias cxe vi en Orenburgo pri la batalo apud Juzeeva ?
Kvardek generaloj estis mortigitaj , kvar armeoj militkaptitaj .
Kiel vi opinias , cxu la prusa regxo povus konkuri kun mi ?
" La fanfaronado de la rabisto sxajnis al mi amuza .
Sed kion vi mem opinias , mi demandis , cxu vi povus venkobati Frederikon ?
" Cxu mi povus ?
Kial ne ?
Mi ja venkobatas viajn generalojn , kiuj estas lin venkintaj pli=ol unu fojon .
Gxis nun miaj bataliloj portis al mi felicxon .
" Cxu vi intencas marsxi kontraux Moskvo ?
" La uzurpulo post pripenso diris duonvocxe : Dio scias .
Mia strato estas mallargxa .
Mi ne havas suficxan liberecon .
Miaj homoj ne estas facile disciplineblaj .
Ili estas rabuloj .
Mi devas esti tre singarda : cxe mia unua malsukceso ili elacxetos sian vivon per mia kapo .
" Jen , vi ja mem vidas !
" mi diris , cxu ne estus preferinde senprokraste ilin forlasi kaj peti la imperiestrinon pri indulgo ?
" Pugacxov maldolcxe ekridetis .
Ne , li diris , tro malfrue jam estas por pentofari .
Indulgon mi ne povos ricevi .
Mi dauxrigu tion , kion mi komencis .
Kiu scias ?
Eble mi havos sukceson .
Gricxjo Otrepjev ja regis super Moskvo .
" Sed vi ja scias , per kio li finis ?
Oni lin jxetis el la fenestro , senkapigis , forbruligis la kadavron , kaj per la cindro sxargis pafilegon !
" Auxskultu !
" diris Pugacxov kun ia sovagxula emfazo , mi rakontos al vi fabelon , kiun mi kiel infano auxdis de maljuna kalmikino1 .
Foje aglo demandis korvon : ' diru , korvo , pro kio vi vivas 300 jarojn , sed mi nur 33 jarojn ? ' -R ' Pro tio , patro , ' respondis la korvo , ' ke vi trinkas sangon de vivuloj , kaj mi min nutras per mortintajxo !
' La aglo pensis : ' mi provu min nutri sammaniere . Konsentite . Ekflugis la aglo kaj la korvo .
Jen ili vidis cxevalan kadavron , malsuprenflugis kaj sidigxis sur gxi . La korvo mangxis kaj lauxdis .
Li aglo bekpikis unu fojon , du fojojn , svingis la flugilojn kaj diris al la korvo : ' ne , frato-korvo , prefere mi unu fojon sattrinku sangon de vivulo , ol mi dum 300 jaroj min nutru per mortintajxo .
Poste estu , kion Dio volas !
' -L Cxu placxas al vi la kalmika fabelo ? " Sagaca fabelo , mi respondis . Sed , miaopinie , vivi per mortigado kaj rabado egalas mangxadon de mortintajxo . " Pugacxov mire min alrigardis kaj nenion respondis . Ni ambaux silentis , cxar cxiu el ni enprofundigxis en propra meditado . La tataro per tirata vocxo kantis malgajsonan kanton ; Saveljicx dormetante balancigxis sur la konduksidloko . La sledo flugku- 1 Popolo orientrusuja .
regis sur la glata vintra vojo ... Subite mi vidis cxe la kruta bordo de Uralo vilagxeton kun traba barilo kaj sonorilejo , -R post kvaronhoro ni enveturis en la Bjelogorskan citadelon . Cxapitro XII La orfino Kiel pomarbeto nia Staras senpinta , senbrancxa , Same princidino nia Vivas sen pacxjo , sen panjo : Por edzigxsoleno , kiu do ornamos sxin ? Kiu donos benon al la fiancxin' ? ( Edzigxa kanto ) La sledo haltis cxe la perono de la kapitana domo .
La logxantaro rekonis la sonorileton de Pugacxov kaj amase kuris post ni .
Sxvabrin atendis sur la perono .
Li estis vestita kiel kozako , ecx barbeton li por si kreskigis .
La perfidulo helpis al Pugacxov eligxi el la sledo , per humilegaj vortoj esprimante siajn gxojon kaj fervoron .
Vidinte min , li iom konfuzigxis , sed tuj sin regis , etendis al mi la manon kaj diris : Ankaux vi apartenas al ni !
De longe vi devus tion fari .
" Mi min forturnis , nenion dirante .
Mia koro ekdoloris , kiam ni eniris la de longe konatan cxambron , kie surmure pendis ankoraux la diplomo de la mortinta citadelestro kiel malgaja epitafo de la pasintajxo .
Pugacxov sidigxis sur la sama kanapo , sur kiu iam dormetadis Ivan=Kuzmicx , enlulata de murmurado de sia edzino .
Sxvabrin mem enversxis por li brandon .
Pugacxov trinkis glaseton kaj diris : Regalu ankaux lian mosxton !
" Sxvabrin aliris al mi kun sia pleto , sed mi la duan fojon min forturnis de li .
Li videble sentis sin gxenata .
Kiel homo ne mal- sxaga , li konjektis , ke Pugacxov estas pri li ne kontenta .
Li timis Pugacxovon , kaj min li rigardis kun forta malfido .
Pugacxov informigxis pri la stato de la citadelo , pri la famoj koncerne la malamikon ktp. .
Subite li demandis lin tute neatendite : Diru , mi petas , kiun knabinon vi havas cxi=tie arestita ?
Montru sxin al mi !
" Sxvabrin morte paligxis .
Via imperiestra mosxto , li diris per tremanta vocxo , via imperiestra mosxto , sxi ne estas arestita , sxi estas malsana , sxi kusxas en la subtegmenta cxambro .
" Konduku min al sxi , diris la uzurpulo levigxante .
Ne estis eble malobei .
Sxvabrin kondukis Pugacxovon en la subtegmentan cxambreton de Marja=Ivanovna .
Mi sekvis ilin .
Sxvabrin haltis sur la sxtuparo .
" Mi ektremetis .
Do vi estas edzigxinta ... " mi diris al Sxvabrin , preta lin dis- sxiri .
Trankvilon !
" interrompis min Pugacxov , tio estas mia afero .
Sed vi , li sin turnis al Sxvabrin , ne sagxumu kaj ne afektu : cxu sxi estas aux ne estas via edzino , tio por mi estas indiferenta , mi enirigos al sxi tiun , kiun mi volas .
Via mosxto , bonvolu sekvi min !
" Cxe la pordo de la cxambro Sxvabrin ree haltis kaj diris per interrompata vocxo : Via imperiestra mosxto , mi avertas vin , ke sxi havas fortan febron kaj jam la trian tagon seninterrompe deliras .
" Malsxlosu !
" ordonis Pugacxov .
Sxvabrin palpsercxis en siaj posxoj kaj diris , ke li ne kunprenis la sxlosilon .
Pugacxov piedpusxis la pordon , la seruro forsaltis , la pordo malfermigxis , ni eniris .
Mi rigardis kaj rigidigxis .
Sur la planko sidis Marja=Ivanovna , pala , maldika , kun senorde pendantaj haroj , en cxifonita kamparanina vesto .
Antaux sxi staris krucxo da akvo , kovrita per peco da pano .
Vidante min , sxi ektremis kaj ekkriis .
Kion mi tiam sentis , mi nun ne memoras .
Pugacxov rigardis Sxvabrinon kaj diris kun maldolcxa rideto : Belan malsanulejon vi havas !
" Poste , alirante al Marja=Ivanovna , li demandis : Diru , karulino , pro kio via edzo vin tiel punas ? Kio estas via kulpo ?
" Mia edzo ?
" sxi ripetis ;
li ne estas mia edzo .
Mi neniam estos lia edzino .
" Pugacxov minace alrigardis Sxvabrinon .
" Sxvabrin falis surgenuen .
En tiu momento malestimo silentigis en mi malamon kaj koleron .
Kun abomeno mi vidis nobelon kusxanta cxe la piedoj de forkurinta kozako .
Pugacxov mildigxis .
Mi indulgas vin cxi=tiun fojon , li diris al Sxvabrin , sed sciu , ke cxe via unua kulpo plia mi ne forgesos ankaux cxi=tiun .
" Poste li karese diris al Marja=Ivanovna : Eliru , belulino , mi donacas al vi liberecon .
Mi estas la imperiestro .
" Marja=Ivanovna fluge rigardis lin kaj komprenis , ke antaux sxi estas la mortiginto de sxiaj gepatroj .
Sxi kovris la vizagxon per ambaux manoj kaj falis senkonscia .
Mi min jxetis al sxi , sed en la sama momento enkuris en la cxambron mia iama konatino Palasxka kaj ekflegis sian frauxlinon .
Pugacxov eliris .
Ni triope malsupren venis en la gastocxambron .
Nu , via mosxto !
" ridante diris Pugacxov , jen ni savis la belulinon .
Kiel vi opinias , cxu ni eble venigu la pastron kaj ordonu al li fari la geedzigxan riton por vi kaj lia nevino ?
Mi volonte konsentas esti via edzbena patro , Sxvabrin estu fiancxokunulo , ni drinkadu , festenadu , la pordegon ni fermadu1 !
" Nun okazis tio , kion mi time estis atendanta .
Sxvabrin , auxdinte la proponon de Pugacxov , perdis la ekvilibron .
Via imperiestra mosxto !
" li diris preskaux freneza , mi estas kulpa : mi mensogis al vi , sed ankaux Grinjov vin trompas .
Cxi tiu knabino ne estas nevino de la cxi tiea pastro , sxi estas filino de Ivan=Mironov , ekzekutita dum la venkobato al nia citadelo .
" Pugacxov fiksis sur min siajn fajrajn okulojn .
Kio gxi estas ?
" li demandis miregigite .
Sxvabrin diris la veron , respondis mi per firma vocxo .
Sed vi ja tion al mi ne diris antauxe , rimarkigis Pugacxov , kaj lia vizagxo malserenigxis .
Konsideru mem , mi petas , mi diris al li , cxu estis eble konigi al vi antaux viaj homoj , ke la filino de Mironov vivas ?
Ili ja estus pereigintaj sxin .
Nenio povus sxin savi .
" Prave vi diras , ridante jesis Pugacxov , miaj drinkuloj ne estus indulgintaj la kompatindulinon .
Bone faris tiam la edzino de la pastro , trompante ilin .
" 1 Rusa popoldiro .
Auxskultu , mi dauxrigis , vidante lian bonvolon , mi ne scias , kiel oni devas vin nomi , kaj mi ecx ne volas tion scii ...
Sed Dio vidas , ke mi per mia vivo pagus al vi pro tio , kion vi por mi faris .
Nur ne postulu de mi tion , kio estus kontrauxa al mia honoro kaj kristana konscienco .
Vi estas mia bonfaranto .
Bonvolu finigi tion , kion vi komencis : permesu al mi kaj al la kompatinda orfino forveturi tien , kien Dio nin alvokas .
Ni ambaux cxiun tagon pregxos al Dio por via peka animo , kie ajn vi estos kaj kia ajn estos via sorto .
" Sxajne lia kruda animo estis kortusxita .
Estu laux via volo !
" li diris . Aux plej severe ekzekuti , aux plene korfavori , -L tio estas mia cxiama kutimo . Nun prenu vian belulinon , veturigu sxin , kien vi volas , kaj Dio donu al vi ambaux prudenton kaj amon .
" Poste li sin turnis al Sxvabrin kaj ordonis , ke li senprokraste preparu por mi paspermeson por cxiuj vojoj kaj citadeloj , regataj de Pugacxov .
Sxvabrin staris rigida , preskaux neniigita .
Pugacxov iris por revizi la citadelon .
Sxvabrin lin akompanis ; mi restis en la domo sub preteksto , ke mi devas min prepari por la vojagxo .
Mi kuris en la subtegmentan cxambreton .
La pordo estis sxlosita .
Mi ekfrapis .
Kiu venas ?
" demandis Palasxka .
Mi diris mian nomon .
La kara vocxeto de Marja=Ivanovna eksonis post la pordo : Atendu , Petro=Andreicx , mi min alivestas .
Bonvolu iri al Akulina=Pamfilovna , ankaux mi tuj venos al sxi .
" Mi obeis kaj iris en la pastran domon .
La pastro kun la edzino elkuris renkonte al mi : Saveljicx jam estis ilin informinta .
Bonan tagon , Petro=Andreicx , diris la edzino de la pastro , Dio volis , ke ni refoje renkontigxu !
Kiel vi fartas ?
Cxiutage ni rememoris pri vi .
Unue , diru , karulo , kiamaniere vi arangxis viajn rilatojn kun Pugacxov ?
Pro kio li ne mortigis vin ?
Dankon al la rabisto , almenaux pro tio !
" Cxesu , maljunulino , interrompis sxin patro Gerasim , ne cxion diru , kion vi scias .
Multe paroladi ne estas bonfaradi .
Kara Petro=Andreicx , eniru , mi petas !
Estu bonvena !
Kiel longe mi vin ne vidis !
" La edzino de la pastro regalis min per io kaj alio , seninterrompe babilante .
Sxi rakontis , kiel Sxvabrin devigis ilin fordoni al li Marjan=Ivanovnan ;
kiel Marja=Ivanovna ploris kaj ne volis ilin forlasi ;
kiel ili dum la tuta tempo interrilatis kun Marja=Ivanovna per Palasxka ( knabino energia , kiu ecx la policiston scias obeigi al sxi ) ;
kiel sxi , la edzino de la pastro , konsilis al Marja=Ivanovna skribi al mi leteron , ktp. .
Miavice mi rakontis al sxi per malmultaj vortoj mian historion .
Ambaux geedzoj komencis sin signadi kruce , auxdinte ke Pugacxov scias pri ilia mensogo .
Gardu nin Dio krucumita !
" parolis Akulina=Pamfilovna .
Dio preterportu la nubegon !
Jen kia malbonega homo estas Aleksej=Ivanovicx !
" En la sama momento la pordo malfermigxis , kaj Marja=Ivanovna eniris kun rideto sur la pala vizagxo .
Sxi estis formetinta sian kamparaninan veston kaj estis vestita kiel antauxe , modeste , sed bele .
Mi kaptis sxian manon kaj longe ne povis eldiri ecx vorton .
Ni ambaux silentis pro pleneco de niaj koroj .
Niaj gemastroj eksentis , ke ili nun estas por ni superfluaj , kaj forlasis nin .
Ni restis solaj .
Cxio estis forgesita .
Ni longe interparolis , kaj cxiam ankoraux sxajnis al ni nesuficxe . Marja Ivanovna rakontis al mi cxion , kio al sxi okazis de post la falo de la citadelo ;
sxi priskribis al mi cxiujn siajn terurajn travivajxojn , cxiujn suferojn , al kiuj la malnobla Sxvabrin sxin estis elmetinta .
Ni rememoris la iaman felicxan tempon ... Ni ambaux ploris ...
Fine mi klarigis al sxi miajn planojn .
Sxi ne restu en la citadelo , regata de Pugacxov kaj administrata de Sxvabrin .
Sxi ankaux ne povus veturi Orenburgon , kie oni suferas cxiujn mizeregojn de siegxado .
Sxi ne havis ecx unu parencon en la tuta mondo .
Mi proponis al sxi veturi al miaj gepatroj .
En la komenco sxi sxanceligxis : timigis sxin la konata malfavora opinio de mia patro pri sxi .
Mi sxin trankviligis .
Mi sciis , ke la patro konsideros sia felicxo kaj devo rifugxigi en sia domo filinon de meritoplena militisto , pereinta pro la patrolando .
Kara Marja=Ivanovna , mi diris fine , mi konsideras vin mia edzino .
Mirigaj cirkonstancoj kunligis nin nerompeble ;
nenio en la mondo nin povos disigi .
" Marja=Ivanovna auxskultis min senafekte , sen ia sxajnigita singxenemo , sen ceremoniaj elturnigxoj .
Sxi sentis , ke de nun sxia sorto estas kunligita kun mia .
Tamen sxi ripetis , ke sxi estos mia edzino nur post=kiam ni ricevis la konsenton de miaj gepatroj .
Mi ne kontrauxparolis .
Ni kisis unu=la=alian varmege , tutkore , kaj tiamaniere cxio inter ni estis decidita .
Post unu horo la policisto alportis al mi la paspermeson , subskribitan de Pugacxov per iuj fusxliteroj , kaj diris , ke Pugacxov invitas nin al si .
Mi trovis lin jam preta por forvojagxi .
Mi ne povas klarigi , kion mi sentis , adiauxante la teruran viron , kiu por cxiuj krom mi estis malbonegulo , monstro .
Cxu mi devas kasxi la veron ?
En tiu momento sincera simpatio altiris min al li .
Mi sentis ardan deziron elsxiri lin el la kompanio de rabuloj , kiujn li estris , kaj savi lian kapon , dum estis ankoraux tempo .
Sxvabrin kaj la homoj , amase sin interpusxantaj cxirkaux ni , malhelpis al mi eldiri cxion , de kio estis superplena mia koro .
Ni disigxis amike .
Pugacxov , rimarkinte en la popolamaso Akulinan=Pamfilovnan , fingrominacis al sxi kaj plensignife palpebrumis , poste li enigxis en la sledon kaj ordonis veturi al la Berda antauxurbo , kaj , kiam la cxevaloj ektrotis , li ankoraux unu fojon elsxovigxis el la veturilo kaj kriis al mi : Adiaux , via mosxto !
Eble ni ankoraux intervidigxos .
" Efektive , ni intervidigxis ...
sed en kiaj cirkonstancoj ! ...
Pugacxov forveturis .
Longe mi rigardis al la blanka stepo , tra kiu galopegis lia cxevaltrio .
La popolamaso disigxis .
Sxvabrin foriris .
Mi revenis en la pastran domon . Cxio estis preta por nia forveturo : mi ne volis gxin prokrasti plu .
Nia tuta havajxo estis pakita kaj metita en malnovan kapitanan sledon .
La veturigistoj unumomente jungis la cxevalojn .
Marja Ivanovna iris por adiauxi la tombojn de siaj gepatroj , enterigitaj malantaux la pregxejo .
Mi volis sxin akompani , sed sxi petis , ke mi lasu sxin sola . Post kelke da minutoj sxi revenis , senparole versxante maldolcxajn larmojn . La sledo staris tute preta .
Patro Gerasim kaj lia edzino eliris sur la peronon .
Ni triope enigxis en la sledon : Marja=Ivanovna , Palasxka kaj mi . Saveljicx surgrimpis la konduksidlokon .
Adiaux , Marja=Ivanovna , adiaux , mia kara !
Adiaux , Petro=Andreicx , nia kara falko !
" parolis la edzino de la pastro .
Felicxan vojagxon ! Dio bonvolu doni felicxon al vi ambaux !
" Ni ekveturis .
Cxe la fenestro de la kapitana domo mi vidis Sxvabrinon . Lia mieno vidigis nigran malamon .
Mi sentis neniun deziron triumfi super mia neniigita malamiko , kaj mi turnis la okulojn al la kontrauxa flanko .
Fine ni traveturis la citadelan pordegon kaj forlasis la Bjelogorskan citadelon por cxiam .
Cxapitro XIII La aresto Bonvolu ne koleri , cxar plenumas mi la devon , Sinjoro , mi vin devas tuj aresti . " Mi servopreta estas , sed esperas mi , Ke la aferon rajtas mi klarigi !
" ( Knjajxnin ) Tiel neatendite kunigita kun la aminda frauxlino , pri kiu mi ankoraux hodiaux matene tiel dolore suferis , mi ne kredis al mi mem , kaj cxio okazinta sxajnis al mi nura songxo .
Marja Ivanovna enpense rigardis jen min , jen al la vojo kaj sxajne ankoraux ne plene konsciis la okazajxojn .
Ni silentis . Niaj koroj estis tro elturmentitaj .
Tute nerimarkeble ni post du horoj estis jam en la plej proksima citadelo , ankaux regata de Pugacxov .
Tie oni sxangxis la cxevalojn .
Laux la maniero jungi la cxevalojn , laux la humilega komplezemo de la longbarba kozako , promociita de Pugacxov , estro de la citadelo , mi komprenis , ke dank' al nia babilema veturigisto oni konsideris min favorato de la kortego de Pugacxov .
Ni veturis plu . Krepuskigxis .
Ni proksimigxis al urbeto , kie , laux la diro de la longbarba citadelestro , trovigxis forta tacxmento , kunigxonta kun la armeo de la uzurpulo .
Nin haltigis la gardostarantoj .
Auxdinte la demandon : Kiu veturas ?
" nia veturigisto lauxtvocxe respondis : La imperiestra baptano kun sia edzino .
" Tuj amaso da husaroj nin cxirkauxis , kaj oni supersxutis nin per teruraj insultkrioj .
Eliru , diabla baptano !
" sin turnis al mi liphara cxefsoldato .
Atendu , baldaux oni havigos banon al vi kaj al via edzino !
" Mi eliris el la sledo kaj postulis , ke oni konduku min al ilia estro .
Vidinte mian oficiran uniformon , la soldatoj cxesis insulti .
La cxefsoldato kondukis min al la majoro .
Saveljicx iris post ni , parolante duonvocxe : Jen ni vidos , kion signifas esti imperiestra baptano !
Malantauxe mizero , antauxe malespero !
Dio Sinjoro , per kio cxio cxi finigxos ?
" La sledo malrapide trenigxis post ni .
Kvin minutojn poste ni venis al dometo hele lumigita .
La cxefsoldato lasis min sub gardo de la soldatoj kaj iris por anonci min .
Baldaux li revenis , dirante al mi , ke lia mosxto nun ne povas min akcepti , ke li estas okupita , ke li ordonis forkonduki min en la arestejon , sed la sinjorinon venigi al li .
Kio ?
" kriis mi tute furioze .
Cxu li eble frenezigxis ?
" Mi ne povas scii1 , via mosxto , respondis la cxefsoldato . Sed la mosxta majoro ordonis forkonduki vian mosxton en la arestejon , kaj sxian sinjorinan mosxton lia mosxto ordonis venigi al si , jen cxio , via mosxto !
" Mi min jxetis en la domon .
La gardostarantoj havis neniun intencon min haltigi , kaj mi enkuris rekte en la cxambron , kie ses husaraj oficiroj ludis bankon2 .
La majoro ankaux kunludis .
Kia estis mia mirego , kiam mi rekonis en li Ivanon=Ivanovicx Zurin , pro kies kulpo mi iam malgajnis monon en la Simbirska gastejo .
Cxu eble ?
" ekkriis mi , Ivan Ivanovicx , cxu estas vi ?
" Ha , Petro=Andreicx !
Kiamaniere ?
De kie vi venas ?
Cxu vi bone fartas ? Cxu vi volas kunludi ?
" 1 Tradicia respondo de soldato bone disciplinita . 2 Kartludo . Mi dankas .
Prefere ordonu , ke oni destinu por mi logxejon .
" Por kio logxejon ?
Restu cxe mi .
" Ne eble .
Mi ne estas sola .
" Nu , kunvenigu vian kunulon .
" Mi ne havas kunulon : tie restis sinjorino ...
" Sinjorino ?
Kie vi sxin kaptis ? He , he , frato !
" Cxe tiuj vortoj Zurin ekfajfis tiel plensignife , ke cxiuj ekridegis , dum mi tute konfuzigxis .
Nu , bone , dauxrigis Zurin , estu laux via volo !
Vi havos lo- gxejon .
Tamen domagxe estas ...
Ni povus iom dibocxeti , laux la iama maniero .
He , homo !
... Kial do oni ne venigas cxi tien la baptaninon de Pugacxov ?
Cxu sxi obstinacxas ?
" Kion vi parolas ?
" mi diris al Zurin , kiu baptanino de Pugacxov ?
Sxi estas la filino de mortinta kapitano Mironov .
' Kiel ?
Do pri vi oni jxus al mi raportis ! Bonvolu pardoni !
Kion cxio cxi signifas ?
" Poste mi cxion al vi rakontos .
" Zurin tuj faris siajn ordonojn .
Li mem eliris sur la straton por peti Marjan=Ivanovnan pri pardono pro la kontraux lia volo okazinta malkomprenigxo kaj tuj ordonis veturigi sxin en la plej bonan logxejon de la urbeto .
Mi restis por tranokti cxe li .
Ni vespermangxis kaj , kiam ni restis solaj , mi rakontis al li mian aventuron .
Zurin auxskultis min tre atente .
Kiam mi finis , li balancis la kapon kaj diris : Cxio tio estas bona , amiko , sed jen kio estas malbona : pro kiu diablo vi volas edzigxi ?
Mi estas honesta oficiro , mi ne deziras vin trompi ;
kredu do al mi , edzigxo estas malsagxajxo .
Nu , cxu konvenas al vi zorgi pri edzino , varti infanojn ?
Ne , kracxu je tio1 ...
Bonvolu min obei : forlasu la filinon de la kapitano .
La vojo al Simbirsko estas jam de mi sendangxerigita .
Morgaux lasu sxin sola veturi al viaj gepatroj , sed vi mem restu en mia tacxmento .
Vi ne bezonas reveni Orenburgon , cxar vi povus ankoraux fali en la manojn de la ribeluloj , kaj cxi=tiun fojon vi dubeble sukcesus vin elturnigxi .
Tiamaniere la amula malsa- gxeco elvaporigxus el vi , kaj cxio estos bona !
" Kvankam mi ne plene samopiniis kiel li , tamen mi sentis , ke mia oficira devo postulas mian estadon en la armeo de la imperiestrino .
Mi decidis sekvi la konsilon de Zurin : Marja Ivanovna veturu sola en nian bienon , kaj mi restu en lia tacx- mento .
Saveljicx venis por senvestigi min ;
mi diris al li , ke morgaux li estu preta dauxrigi la vojagxon kun Marja=Ivanovna .
En la komenco li protestis : Kion vi elpensis , sinjoro ?
Cxu mi povas vin lasi sola ?
Kiu do zorgos pri vi ? Kion diros viaj gepatroj ?
" Konante la obstinecon de mia vartisto , mi preferis konsentigi lin per karesoj kaj sincereco .
Mia kara amiko , Arhxipo=Saveljicx , mi diris .
Bonvolu ne rifuzi , estu mia bonfaronto .
Servistoj ne mankos al mi cxi=tie , sed mi ne restos trankvila , se Marja=Ivanovna veturos sen vi .
" Tiam Saveljicx kunfrapis la manojn kun aspekto de nedirebla mirego .
Edzigxi ?
" ripetis li . La infano volas edzigxi !
Sed kion diros la patro , la patrino ?
" Ili konsentos , sendube konsentos , mi diris , kiam ili konatigxos kun Marja=Ivanovna .
Mi esperas ankaux je vi .
Miaj gepatroj fidas je vi .
Vi estos nia propetanto , cxu ne , Saveljicx ?
" La maljunulo estis kortusxita .
"' Ho , sinjoro Petro=Andreicx , li diris , kvankam tro juna vi volas edzigxi , sed efektive Marja=Ivanovna estas tiel bona fraux- lino , ke estus peko , preterlasi la okazon .
Estu laux via volo !
Mi alveturigos sxin , la dian angxelon , kaj mi sklave raportos tie pri sxi , ke tia fiancxino estos bona ecx sen doto .
" Mi dankis Saveljicxon kaj kusxigxis por dormi en la sama cxambro kun Zurin .
Pro granda ekscitigxo mi ne povis cxesi babili .
Zurin en la komenco partoprenis la interparoladon , sed iom post iom liaj respondoj farigxis malpli oftaj , malpli trafaj ; fine li , anstataux respondi iun el miaj demandoj , eksonigis rauxkan fajfadon .
Tiam ankaux mi eksilentis kaj baldaux sekvis lian ekzemplon . En la sekvanta mateno mi iris al Marja=Ivanovna .
Mi konigis al sxi mian planon . Sxi trovis gxin prudenta kaj tuj donis sian konsenton . La tacxmento de Zurin estis forlasonta la urbeton en la sama tago . Neniu prokrasto estis ebla . Mi tuj adiauxis Marjan=Ivanovnan , komisiis sxin al la zorgoj de Saveljicx , doninte al sxi leteron por miaj gepatroj .
Marja Ivanovna ekploris . Adiaux , Petro=Andreicx !
" sxi diris mallauxtvocxe ; cxu ni povos intervidigxi , cxu ne , Dio , sola tion scias . Sed mi neniam vin forgesos , gxis mia morto vi sola restos en mia koro ! " Mi nenion respondis .
Tuj cxirkauxis nin fremdaj homoj .
Mi ne volis en ilia cxeesto vidigi la sentojn , kiuj bolis en mia koro .
Fine sxi forveturis .
Mi revenis al Zurin malgxoja kaj silentema . Li volis min gajigi , mi ankaux deziris min distri , do ni pasigis tiun tagon gaje kaj bruege ;
vespere nia tacxmento jam ekmar- sxis . Tio okazis en la fino de februaro .
La vintro , kiu multe malfaciligis la militistan aferon , estis finigxanta , kaj niaj generaloj sin preparis por konkorda kunagado .
Pugacxov ankoraux cxiam staris apud Orenburgo . Dume cxirkaux Orenburgo niaj tacx- mentoj interproksimigxis , alirante al la rabula nestego .
La ribelintaj vilagxoj , cxe la vido de nia militistaro , tuj farigxis obeemaj ;
bandoj da rabistoj cxie forkuris pro ni , cxio antauxpromesis baldauxan kaj felicxan finon .
Baldaux princo Golicin venkobatis Pugacxovon cxe la citadelo Tatisxcxeva , dispelis liajn bandojn , liberigis Orenburgon kaj sxajne finis la ribelon per lasta decidiga ekbato .
Tiam Zurin estis sendita kune kun lia tacxmento kontraux bando da ribelintaj basxkiroj , kiuj diskuris antaux=ol ili nin vidis .
Printempo sie- gxis nin en tatara vilagxeto . Disfluis cxiuj riveretoj , la vojoj farigis netraireblaj . En nia senokupa vivo konsolis nin la penso pri baldauxa finigxo de la enuiga kaj mizera milito kontraux rabuloj kaj sovagxuloj .
Tamen Pugacxov ankoraux ne estis kaptita .
Li reaperis en siberiaj fabrikoj , kolektis tie novajn bandojn kaj renovigis siajn kruelajn atakojn .
Ree disvastigxis famoj pri liaj sukcesoj . Ni sciigxis pri ruinigo de siberiaj fortikajxoj .
Baldaux venis la novajxo , ke Pugacxov konkeris Hazanjon1 kaj marsxas kontraux Moskvo , kaj tio maltrankviligis niajn senzorge kaj apatie vivantajn militestrojn , esperantajn je senforteco de la malsxatinda ribelulo .
Zurin ricevis la ordonon transveturi Volgon .
Mi ne intencas priskribi nian militan marsxadon kaj la epilogon de tiu milito .
Mi diru nur per malmultaj vortoj , ke niaj suferoj atingis la ekstremon .
Administrantaro cxie forestis ;
lokaj tacxmentoj sin kasxis en arbaroj .
Rabistaj bandoj cxie furiozis ; estroj de apartaj tacxmentoj auxtokrate disdonis punojn kaj favorojn ;
la stato de tiu vasta teritorio , sur kiu furiozis la incendio2 , estis terura ...
Gardu nin Dio vidi rusan ribelon , sensencan kaj senindulgan !
Pugacxov forkuris , persekutata de Ivan=Ivanovicx=Mihxelson .
Baldaux ni sciigxis , ke li estas definitive venkobatita . Fine Zurin ricevis la sciigon , ke Pugacxov estas militkaptita , kaj la ordonon haltigi nian marsxadon .
La milito estis finita .
Fine mi estis povonta veturi al miaj gepatroj .
La penso cxirkauxpreni ilin , vidi Marjan=Ivanovnan , pri kiu mi havis neniujn sciigojn , min entuziasmigis .
Mi saltis kiel infano .
Zurin ridetis kaj parolis , levante la sxultrojn : Ne , vi ne=plu estas savebla !
Vi edzi- gxos kaj pereos pro nenio !
" Tamen stranga sento venenis mian gxojon : la penso pri la malbonulo , sursxprucita per sango de tiom da senkulpaj viktimoj , pri la ekzekuto lin atendanta , maltrankviligis min kontraux mia volo .
Emelcxjo , Emelcxjo ! " pensis mi cxagrenite , kial vi ne igis vin trapiki per bajoneto aux vundi per kartocxo ?
Nenion pli bonan vi povus por vi elpensi .
" Kion mi devis fari ?
La penso pri li estis en mi nedisigebla de la rememoro pri tio , 1 Gubernia urbo cxe la maldekstra bordo de Volgo .
2 En la senco ribelo .
Zurin donis al mi forpermeson .
Post kelke da tagoj mi estis ree vidonta mian familion , mian Marjan=Ivanovnan=... =Subite trafis min neatendita malfelicxo .
En la tago destinita por mia forveturo , en la momento mem de mia elveturo , Zurin eniris mian logxejon kun papero en la mano kaj kun mieno zorgoplena .
Io kvazaux pikis mian koron .
Mi eksentis timon , ne sciante mem kial .
Li foririgis mian servosoldaton kaj diris , ke li havas por mi aferon .
Kio okazis ?
" mi demandis maltrankvile .
Malgranda malagrablajxo , li respondis , donante al mi la paperon , legu , kion mi jxus ricevis !
" Mi legis : tio estis konfidenca ordono , adresita al cxiuj tacx- mentestroj , aresti min , kie ajn mi estus trovata , kaj senprokraste sendi min al Kazanjo , al speciala propugacxova esplorkomisiono .
La papero preskaux elfalis el miaj manoj .
Nenio estas farebla ! " diris Zurin . Mia devo estas plenumi la ordonon .
Kredeble la famoj pri via amika vojagxado kun Pugacxov iamaniere atingis la orelojn de la registaro .
Mi esperas , ke la afero ne havos malbonajn sekvojn , kaj ke vi senkulpigos vin antaux la komisiono .
Ne malgxoju , sed veturu tuj ! " Mia konscienco estis pura ;
la jugxon mi ne timis , sed teruris min la perspektivo prokrasti la dolcxan intervidigxon eble ankoraux por multaj monatoj . La veturilo estis preta .
Zurin amike min adiauxis . Mi enigxis en la veturilon , apud mi sidigxis du husaroj kun nudigitaj sabroj , kaj ni ekveturis laux la cxefvojo .
Cxapitro XIV La jugxo Famoj mondaj estas maraj ondoj .
( Proverbo ) Mi estis certa , ke cxion kauxzis mia propradecida nereveno al Orenburgo .
Mi povis min tre facile senkulpigi : en tiu epoko oni ne nur ne malpermesis , sed ecx cxiel aprobadis similan militistan agadon de izolaj rajdistoj .
Oni povis imputi al mi troan fervoron , sed ne malobeon . Tamen miaj amikaj rilatoj kun Pugacxov povus esti priatestataj de multaj personoj kaj devis sxajni almenaux tre suspektindaj .
Dum la tuta vojagxo mi meditis pri la esplordemandado min atendanta , mi preparis miajn respondojn , decidinte deklari al la jugxistaro la puran veron , konsiderante tian manieron de senkulpigo plej simpla kaj samtempe plej fidinda .
Mi enveturis Kazanjon , dezertigitan kaj bruligitan .
Sur la stratoj anstataux domoj kusxis amasoj da karbo kaj staris fumnigrigitaj muroj sen tegmentoj kaj fenestroj .
Tiaj estis la postsignoj lasitaj de Pugacxov .
Oni veturigis min en la fortikajxon , restinta nedifektita meze de la forbrulinta urbo . La husaroj transdonis min al de- jxoranta gardoficiro . Li ordonis venigi forgxistojn .
Oni metis sur miajn piedojn katenojn kaj kunforgxis ilin .
Poste oni forkondukis min en malliberejon kaj lasis min sola en malvasta malluma kamero kun nudaj muroj kaj malgranda fenestreto kun fera krado .
Tia komenco antauxdiris nenion bonan .
Tamen mi ne perdis kuragxon , nek esperon .
Mi uzis la kutiman konsolan rimedon de cxiuj suferantoj : unuafoje en mia vivo mi sentis la tutan dolcxecon de pregxado fluanta el koro pura , sed disbatita ; poste mi trankvile ekdormis , ne zorgante pri tio , kio sekvos .
En la sekvanta mateno la mallibereja gardisto min vekis kaj raportis , ke oni vokas min en la komisionon .
Du soldatoj kondukis min tra la korto gxis la domo de la estro ; tie ili restis en la antauxcxambro kaj lasis min sola iri en la internajn cxambrojn .
Mi eniris salonon suficxe grandan .
Cxe tablo , kovrita per paperoj , sidis du viroj : nejuna generalo kun severa kaj rigida aspekto kaj juna gvardia kapitano cxirkaux 28-jara kun fizionomio impona , kun sintenado sengxena kaj plena de gracio .
Cxe fenestro , antaux aparta tablo , sidis protokolisto kun plumo inter la orelo kaj la kapo , klinigxante super la paperoj , preta skribi miajn respondojn .
Komencigxis esplordemandado .
Oni demandis , min pri miaj nomo kaj rango .
La generalo deziris scii , cxu mi estas filo de Andreo=Petrovicx=Grinjov .
" Mi respondis trankvile , ke , kia ajn estus la akuzo min sxargxanta , mi esperas forigi gxin per sincera konfeso de nura vero .
Mia konvinkiteco ne placxis al la generalo .
Tro memfida vi estas , li diris , sulkigante la brovojn , sed por ni tio ne estas io nova .
" Nun la juna oficiro sin turnis al mi , demandante , kial kaj kiam mi ekokupis oficon cxe Pugacxov kaj por kiaj komisioj mi estis de li uzata .
" dauxrigis mia esplordemandanto , la oficiro kaj nobelo sola estis indulgata de la uzurpulo , dum cxiuj liaj kamaradoj estas kruele mortigitaj ?
Kial tiu sama oficiro kaj nobelo amike festenis kun la ribeluloj , akceptis el la manoj de ilia cxefo donacojn : pelton , cxevalon kaj duonrublon ?
Kio estas la kialo de tiu stranga amikeco ?
Je kio gxi povis bazi krom perfido aux almenaux malnobla kaj krima kuragxomanko ?
" Mi sentis min profunde ofendita per la parolo de la gvardia oficiro kaj komencis flame klarigi mian senkulpecon .
Mi rakontis , kiel komencigxis mia konateco kun Pugacxov en la stepo dum sxtormo ;
kiel li min rekonis kaj indulgis cxe lia invado en la Bjelogorskan citadelon .
Mi konfesis , ke mi ne hontis akcepti de la uzurpulo donace cxevalon kaj pelton , sed mi certigis , ke mi gxis la lasta ebleco defendis la citadelon kontraux la invadintoj .
Fine mi petis informigxi cxe mia generalo , kiu povus atesti pri mia fervora militista agado dum la malfelicxa Orenburga siegxado .
De kelkaj forkurintoj ni aux- dis , ke Grinjov estis en la tendaro de Pugacxov , ke li kune kun Pugacxov vizitis la Bjelogorskan citadelon , en kiu li antauxe estis servinta ;
pri lia konduto mi povas ...
" Cxi=tie li interrompis sian legadon kaj diris al mi severe : kion vi diros nun por vin senkulpigi ?
" Mi volis dauxrigi la komencitan klarigon pri mia amo al Marja=Ivanovna tiel same sincere , kiel cxion alian , sed subite mi sentis nevenkeblan abomenon .
Mi pensis , ke se mi nomus sxin , la komisiono postulus , ke ankaux sxi estu esplordemandata , kaj la perspektivo enmiksi sxian nomon en la malnoblan kalumnion de miaj spionoj kaj meti sxin okulo kontraux okulo kun ili , -L tiu terura perspektivo konsternis min tiel , ke mi eksxanceligxis kaj konfuzigxis .
Miaj jugxistoj , sxajne jam inklinaj auxskulti miajn respondojn kun ioma bonvolemo , vidante mian konfuzigxon , ree min eksuspektis .
La gvardia oficiro postulis , ke oni metu min okulo kontraux okulo kun la cxefa denuncinto .
La generalo ordonis voki la hierauxan malbonulon .
Mi vivece min turnis al la pordo , atendante mian aperontan akuzanton .
Post kelke da sekundoj eksonis katenoj , la pordo malfermigxis kaj eniris ...
Sxvabrin .
Min mirigis lia sxangxigxinta aspekto .
Li estis terure maldika kaj pala , liaj haroj , antaux nelonge korvonigraj , estis nun tute grizaj , lia longa barbo estis distauxzita .
Li ripetis sian akuzon per vocxo malforta , sed maltima .
Li certigis , ke mi estis sendita de Pugacxov kiel spiono , ke mi cxiutage partoprenis militajn ekskursojn por transsendi al Pugacxov skribajn informojn pri cxio , kio okazis en la urbo ;
ke fine mi malkasxe min fordonis al Pugacxov , vojagxis kun li el citadelo en citadelon , penante cxiamaniere malutili al miaj kamaradojperfiduloj por okupi ilian oficon kaj ricevi donacojn de la uzurpulo .
Mi silente lin auxskultis kaj estis kontenta pri ununuro : la nomo de Marja=Ivanovna ne estis elparolita de la malnoblulo , cxu pro tio , ke lia ambicio suferis cxe la nomo de tiu , kiu malsxate lin estis forpusxinta , cxu pro tio , ke en lia koro ankoraux bruletis fajrero de tiu sama sento , kiu ankaux min igis hodiaux silenti .
Cxiuokaze , la nomo de la filino de la kapitano ne estis menciita dum la esplordemandado .
Mi ankoraux plifirmigxis en mia intenco , kaj kiam la jugxisto demandis , per kio mi povas refuti la akuzon de Sxvabrin , mi respondis , ke mi min tenas je mia unua klarigo kaj ke mi povas aldoni nenion kroman por min senkulpigi .
La generalo ordonis foririgi nin .
Ni eliris kune .
Mi trankvile alrigardis Sxvabrinon , sed nenion al li diris .
Li malice ekridetis kaj , levinte sian katenon , antauxigis je mi kaj plirapidigis la pasxojn .
Oni min denove forkondukis en la malliberejan cxelon , kaj de tiam neniufoje oni min vokis por esplordemandado .
Mi ne estis atestanto de cxio , pri kio mi ankoraux devas informi la legantojn , sed mi tiel ofte auxdis rakontojn pri tio , ke cxiuj plej malgrandaj detaloj engravurigxis en mia memoro , tiel ke sxajnas al mi , ke mi mem nevidate tion cxeestis .
Marja=Ivanovna estis akceptita de miaj gepatroj kun tiu sincera gastameco , kiu distingas la nomojn antikvamorajn .
Ili vidis Dian benon en la okazo , laux kiu ili povas rifugxigi kaj bonvenigi la malfelicxan orfinon .
Baldaux ili sxin kore ekamis , cxar ne estis eble sxin ekkoni kaj ne ekami .
Mian amon la patro ne=plu rigardis kiel malsagxan infanajxon ; la patrino ecx deziregis , ke sxia Pecxjo edzigxu je la aminda filino de la kapitano .
La sciigo pri mia aresto korfrapis mian tutan familion .
Marja=Ivanovna tiel sincere estis rakontinta al miaj gepatroj pri mia miriga konatigxo kun Pugacxov , ke tio ilin ne nur ne maltrankviligis , sed ecx igis ilin tutkore ridi .
Ili ne volis kredi , ke mi povus esti partopreninta la malnoblan ribelon , kies celo estis tronrenverso , kaj neniigo de la tuta nobelaro . La patro severe esplordemandis Saveljicxon .
La vartisto ne malkonfesis , ke mi vizitis Emelcxjon=Pugacxov , ke la uzurpulo min cxiam favore akceptis , sed li jxuris , ke neniam li auxdis pri kia ajn perfido .
La gemaljunuloj trankviligxis kaj senpacience atendis bonajn sciigojn .
Marja Ivanovna estis profunde ekscitita , sed sxi silentis , cxar sxi estis treege modesta kaj delikatsenta frauxlino .
Pasis kelkaj semajnoj .
Subite la patro ricevis leteron el Peterburgo de nia parenco , princo . La princo skribis pri mi .
Cxi=tiu neatendita frapo estis preskaux mortiga por mia patro .
Lia tuta forteco eksxanceligxis , kaj lia cxagreno ( ordinare senparola ) elversxigxis per maldolcxa plendado .
Kiel ?
" li ripetadis indignante , mia filo partoprenis la kriman agadon de Pugacxov !
Dio favorkora !
Kion mi gxisvivis !
La imperiestrino bonvolis liberigi lin de ekzekuto ! Cxu tio povas malpezigi mian koron ?
Ne la ekzekuto teruras : mia praavo mortis sur esxafodo , defendante tion , kion li konsideris sanktajxo de sia konscienco ;
mia patro estis suferanta kune kun Volinskij kaj Hxrusxcxov1 .
Sed se nobelo rompas sian jxurprome- 1 Ambaux estis progresemaj grandsinjoroj cxe imperiestrino Anna Ivanovna : akuzitaj de siaj politikaj malamikoj , ili mortis sur esxafodo 1740. son , kunigxas kun rabistoj , murdistoj kaj forkurintaj servutuloj ...
Honto kaj malhonoro por nia familio !
" La patrino , timigita de lia malespero , ne kuragxis plori en lia cxeesto kaj penadis rekuragxigi lin , parolante , ke la famoj povas esti falsaj , ke la homa opinio sxangxigxas .
La patro restis nekonsolebla .
Marja=Ivanovna suferis plej multe .
Estante tute certa , ke mi povus min senkulpigi , se mi volus , sxi divenis la veron kaj konsideris sin mem kulpa pri cxiuj miaj malfelicxoj .
Sxi zorge al cxiuj kasxis siajn larmojn kaj suferojn kaj dume sencxese primeditis rimedojn por min savi .
Foje vespere la patro sidis sur kanapo , turnante la foliojn de la Kortega Jarlibro , sed liaj pensoj estis malproksime , kaj la legado ne efikis kiel kutime .
Li fajfetadis malnovmodan militmarsxon .
La patrino silente trikis lanan kamizolon , kaj de tempo al tempo larmoj gutis sur sxian trikajxon .
Subite Marja Ivanovna , kiu apude sidis kun manlaboro , eldiris , ke neceso igas sxin veturi Peterburgon , sxi do petas faciligi al sxi la forveturon .
La patrino ekmalgxojis : Por kio vi veturos Peterburgon ?
" sxi diris .
Jen ankaux vi volas nin forlasi !
" Marja=Ivanovna respondis , ke sxia tuta estonta sorto dependas de tiu vojagxo , kiun sxi entreprenas por sercxi protekton kaj helpon de homoj potencaj , kiel filino de homo , kiu pereis pro sia fidela servado .
La patro mallevis la kapon : cxiu vorto , memoriganta la kvazauxan krimon de lia filo , estis por li korsxiranta kaj sxajnis akra riprocxo .
Veturu , mia kara , li diris gxemspirante , ni ne volas malhelpi vian felicxon .
Dio donu al vi bonan edzon , ne senhonorigitan perfidulon .
" Li levigxis kaj eliris el la cxambro .
Marja=Ivanovna , restante sola kun mia patrino , parte klarigis al sxi siajn planojn .
La patrino , plorante kaj cxirkauxprenante sxin , petegis Dion pri bona sukceso de la entrepreno .
Oni preparis cxion por la vojagxo de Marja=Ivanovna , kaj post kelke da tagoj sxi forveturis kun la fidela Palasxka kaj kun Saveljicx , kiu , perforte disigita de mi , sin konsolis almenaux per la ideo , ke li servas al mia fiancxino .
Marja=Ivanovna felicxe alvenis en Sofio1 kaj , sciigxinte , ke la kortego trovigxas en Carskoje=Selo , decidis tie resti .
Oni luigis al sxi cxambreton post maldika vando .
La edzino de la administranto tuj konatigxis kun sxi , rakontis , ke sxi estas nevino de kortega hejtisto , kaj sciigis al sxi cxiujn misterojn de la kortega vivo .
Sxi rakontis , je kioma horo la imperiestrino ordinare vekigxas , trinkas kafon , promenas , kiuj grandsinjoroj sin trovas cxe sxi en tiuj taghoroj ;
kion sxi bonvolis hieraux paroli en sia mangxocxambro , kiun sxi bonvolis akcepti hieraux vespere . Unuvorte , la konversacio kun Anna=Vlasjevna egalis multajn pa- gxojn de historiaj memorskriboj kaj estus valora por posteularo .
Marja Ivanovna auxskultis plenatente . Ili iris en gxardenon .
Anna Vlasjevna rakontis la historion de cxiu aleo , de cxiu ponteto , kaj , kun plezuro promeninte , ili revenis en la posxtstacion , tre kontentaj pri si reciproke .
En la sekvanta mateno Marja=Ivanovna vekigxis , sin vestis kaj senbrue iris en la gxardenon .
La mateno estis belega , la suno lumigis la suprojn de tilioj , jam flavigxintaj sub la fresxa spirado de auxtuno .
La granda lago senmove brilis .
Vekigxantaj 1 Antauxurbo de Carskoje=Selo .
cignoj grave elnagxis el sub la arbetajxo , cxirkauxkreskanta la bordon .
Marja Ivanovna promenis en aleo apud la bela herbejo , kie antaux nelonge estis starigita monumento je honoro de la lastaj venkoj de grafo Petro=Aleksandrovicx=Rumjancev .
Subite hundeto de angla speco ekbojis kaj kuris renkonte al sxi ;
Marja Ivanovna timeme haltis .
En la sama momento sxi auxdis belsonan virinan vocxon : Ne timu : gxi ne mordos .
" Kaj Marja=Ivanovna vidis sinjorinon , sidanta sur benko kontraux la monumento .
Marja Ivanovna sidigxis sur la dua ekstremajxo de la benko .
La sinjorino rigardis sxin tre atente ;
siaflanke Marja=Ivanovna per nemultaj flankaj rigardoj sukcesis cxirkauxrigardi la sinjorinon de la kapo gxis la piedoj .
La sinjorino surhavis blankan matenan robon , noktan kufon kaj taliveston . Sxi estis proksimume 40-jara .
Sxia vizagxo , rondeta kaj rugxvanga , esprimis trankvilecon kaj gravecon , sxiaj bluaj okuloj kaj la malforta rideto havis nepriskribeblan cxarmon .
La sinjorino unue interrompis la silenton .
Videble , vi ne estas el Carskoje=Selo ?
" Jes , sinjorino : nur hieraux mi alveturis el la provinco .
" Cxu vi alveturis kun viaj parencoj ?
" Ne , sinjorino , mi alveturis sola .
" Cxu sola ?
Sed vi estas ankoraux tiel juna ...
" Mi havas nek patron nek patrinon .
" Kredeble vi estas cxi=tie pro iuj aferoj ?
" Jes , sinjorino : mi alveruris por direkti petskribon al la imperiestrino .
" Vi estas orfino : kredeble vi plendas pri maljusteco kaj ofendo .
" Ne , sinjorino : mi alveturis , por peti pri favoro , ne pri justeco .
" Cxu vi bonvolos diri , kiu vi estas ?
" Mi estas filino de kapitano Mironov .
" De kapitano Mironov ?
De tiu sama , kiu estis citadelestro de unu el la Orenburgaj citadeloj ?
" Jes , sinjorino .
" La sinjorino estis videble kortusxita .
Bonvolu pardoni , sxi diris per vocxo ankoraux pli karesa , se mi min enmiksas en viajn aferojn .
Sed mi vizitas la kortegon .
Klarigu do al mi , en kio konsistas via peto , kaj eble mi sukcesos vin helpi .
" Marja=Ivanovna levigxis kaj respektplene dankis la sinjorinon .
Cxio en la nekonata sinjorino nevole altiris la koron kaj vekis konfidon .
Marja Ivanovna elprenis el la posxo falditan paperon kaj transdonis gxin al sia nekonata protektontino , kiu silente eklegis .
En la komenco sxi legis kun mieno atenta kaj bonvolema , sed subite okazis sxangxo , kaj Marja=Ivanovna , sekvanta per la okuloj cxiujn sxiajn movojn , ektimis pro la severa esprimo de tiu vizagxo , antaux momento tiel alloga kaj trankvila .
Vi petas pri Grinjov ! " sxi diris malvarmtone .
La imperiestrino ne povas lin amnestii .
Li aligxis al la uzurpulo ne pro neklereco aux facilanimeco , sed kiel malmorala kaj dangxera sentauxgulo .
" Ne , tio estas malvera !
" ekkriis Marja=Ivanovna .
Kiel malvera ?
" rediris la sinjorino rugxigxante .
Malvera , je Dio , malvera !
Mi scias cxion , mi cxion al vi rakontos .
Pro mi sola li sin elmetis al cxio , kion li trasuferis .
Certe , li ne estas sin praviginta antaux la jugxo nur pro tio , ke li ne volis enmiksi min en la aferon !
" Kaj sxi kun vervo rakontis cxion , kion la legantoj jam scias .
La sinjorino plej atente auxskultis sxin gxis la fino .
Kie vi logxas ?
" sxi demandis poste kaj , sciigxinte ke Marja Ivanovna luis cxambron cxe Anna=Vlasjevna , aldonis kun rideto : Jes , mi scias ...
Adiaux !
Al neniu parolu pri nia konversacio .
Mi esperas , ke vi ne longe estos atendanta respondon je via letero .
" Kun tiuj vortoj sxi sin levis kaj eniris la kovritan aleon , kaj Marja=Ivanovna revenis al Anna=Vlasjevna , plena je gxojaj esperoj .
La mastrino riprocxis al sxi la frumatenan auxtunan promenadon , kiu sxiaopinie povus malutili la sanon de juna frauxlino .
Sxi alportis samovaron kaj dum tetrinkado estis jam rekomenconta siajn senfinajn rakontojn pri la kortego , kiam subite kortega kalesxo haltis antaux la perono , kaj kortega lakeo anoncis enirinte , ke sxia imperiestrina mosxto bonvolas inviti al si frauxlinon Mironova .
Anna=Vlasjevna ekmiris kaj ekklopodis .
Ha , mia Dio !
" sxi maltrankviligxis , sxia imperiestrina mosx- to bonvolas inviti vin al la kortego !
Kiel sxi eksciis pri vi ?
Kiel do vi vin prezentos antaux la imperiestrino ?
Kredeble vi ne scias ecx pasxi laux kortega ceremoniaro ?
Cxu mi prefere akompanu vin ?
" La lakeo anoncis la volon de la imperiestrino , ke Marja=Ivanovna veturu sola , ne sxangxinte la veston . Kion oni devis fari ?
Marja=Ivanovna sidigxis en kalesxo kaj ekveturis en la palacon , sekvata de multaj konsiloj kaj benoj de Anna=Vlasjevna .
Marja=Ivanovna antauxsentis la decidon de sia sorto ;
sxia koro forte batis kaj tremis . Post kelke da minutoj la kalesxo haltis antaux la palaco . Marja Ivanovna tremante supreniris la sxtuparon .
La pordo antaux sxi largxe malfermigxis . Sxi trairis longan , belegan , malplenan cxambraron ;
la lakeo montris al sxi la vojon . Fine , alirinte pordon fermitan , li klarigis , ke li tuj sxin anoncos kaj lasis sxin sola . La penso , ke tuj sxi vidos la imperiestrinon , tiel teruris sxin , ke sxi apenaux povis sin teni sur la piedoj .
Post momento la pordo malfermigxis , kaj sxi eniris la tualetejon de la imperiestrino .
La imperiestrino sidis antaux sia tualeta tablo . Kelke da korteganoj cxirkauxis sxin kaj respektoplene disigxis nun por lasi vojon al Marja=Ivanovna . La imperiestrino karese alparolis sxin , kaj Marja=Ivanovna rekonis en sxi la saman sinjorinon , kun kiu sxi tiel sincere interparolis en la mateno . La imperiestrino vokis sxin al si kaj diris ridetante : Mi estas gxoja , ke mi povis resti fidela al mia vorto kaj plenumi vian peton . Via afero estas finita .
Mi konvinkigxis pri la senkulpeco de via fiancxo .
Jen letero , kiun vi bonvolu mem transdoni al via estonta bopatro .
" Marja=Ivanovna akceptis la leteron per tremanta mano , plorante falis al la piedoj de la imperiestrino , kiu sxin levis kaj kisis .
La imperiestrino faris al sxi kelkajn demandojn : Mi scias , ke vi ne estas ricxa , sxi diris , sed mi sxuldas dankon al la filino de kapitano Mironov .
Ne maltrankviligxu pri via estonteco . Mi mem zorgos pri via materiala vivo .
" Karese akceptinte la orfinon , la imperiestrino sxin foririgis . Marja=Ivanovna forveturis en la sama kortega kalesxo . Anna Vlasjevna , malpacience atendinta sxian revenon , supersxutis sxin per demandoj , je kiuj Marja=Ivanovna respondis distrite . Anna Vlasjevna , kvankam ne kontenta pri sxia forgesemo , klarigis cxion per provinca konfuzigxemo kaj pardonis grandanime . En la sekvanta tago Marja=Ivanovna forveturis en la kamparon , ecx ne interesigxinte pri la vidindajxoj de Peterburgo=...
Cxi=tie estas interrompita la memorskribo de Petro=Andreicx Grinjov .
El familiaj rakontoj ni scias , ke li estis liberigita en la fino de 1774 laux imperiestrina ordono ; ke li cxeestis la ekzekuton de Pugacxov , kiu rekonis lin en la popolamaso kaj signis al li per la kapo , kiu post momento , morta kaj sangokovrita , estis montrata al la popolo .
Baldaux poste Petro=Andreicx edzi- gxis je Marja=Ivanovna .
Ilia posteularo havas felicxan vivon en la Simbirska gubernio .
